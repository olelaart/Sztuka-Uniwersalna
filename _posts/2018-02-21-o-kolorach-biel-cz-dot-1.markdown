---
title: 'O kolorach: Biel, cz.1'
date: 2018-02-21 13:51:00 +01:00
categories:
- Sztuka Makijażu
tags:
- kolor
- biel
- biały
- makeup
- makijaż
- sztuka
- artysta
- kreacja
---

## Kolor jest światłem

Chyba każdy z nas kojarzy szklaną piramidę zwaną pryzmatem. To Newton jako pierwszy stwierdził, że uzyskiwane barwy nie są cechą pryzmatów lecz światła, które można rozdzielać i ponownie łączyć uzyskując światło białe. Barwa to tak naprawdę wrażenie psychiczne wywoływane w naszym mózgu, gdy oko odbiera promieniowanie elektromagnetyczne z zakresu światła. Barwa biała odbierana jest przez człowieka jako najjaśniejsza w otoczeniu odmiana szarości (przykład: kiedy fragment białego tła oświetlimy mocniejszym światłem wtedy jedna z powierzchni stanie się ciemniejsza, czyli jasnoszara). Nie istnieje jedna, konkretna barwa biała. Odcienie bieli dzielimy na ciepłe i chłodne (czyli takie, w których przeważa delikatne zażółcenie lub zaniebieszczenie). Należy jednak pamiętać, że to pojęcie jest umowne. Wrażenie/odbiór czystej bieli zależne jest od naszych cech indywidualnych (wiek, stan zdrowia, samopoczucie) jak i od siły światła.
Istnieje również taki parametr jak temperatura barwowa i tutaj źródła światła białego dzieli się kolejno na: ciepłe, neutralne, chłodne, dzienne, dzienne chłodne. Jednak ta sama wartość temperatury barwowej może być różnie określana w zależności od producenta produktów oświetleniowych. Co ciekawe, im wyższa temperatura barwowa, tym chłodniejsza biel.


![Zdjęcie przedstawia człowieka pomalowanego białą farbą, który wystawia język.](https://assets1.ello.co/uploads/asset/attachment/7195724/ello-optimized-14ad1146.jpg)
![Zdjęcie przedstawia fragment pogniecionej białej tkaniny, na którą pada światło słoneczne.](https://assets0.ello.co/uploads/asset/attachment/7195726/ello-optimized-448f2521.jpg)
![Zdjęcie przedstawia człowieka pomalowanego białą farbą, który przekrzywia głowę i usta.](https://assets2.ello.co/uploads/asset/attachment/7195727/ello-optimized-34cf6c64.jpg)

## Sztuka tańca

Butoh (舞踏 Butō) to japoński ‘taniec cienia’. Jest wynikiem kolaboracji Tatsumi Hijikaty i Kazuo Ohno, którzy w odpowiedzi na sytuację w Japonii po Drugiej Wojnie Światowej (napięcia społeczne, industrializacja, horror wojny) stworzyli coś na kształt sztuki performance, teatru, tańca odmiennego od klasycznych założeń. Tancerze Butoh malują swoje wychudzone ciała (sposób bycia Butoh wymaga zachowania ascetyzmu) na biało wykrzywiając twarze w groteskowych minach. Taniec ten czerpie z buddyjskich założeń – nasycony cierpieniem utrzymuje ciało i umysł tancerza ‘tu i teraz’ w stanie totalnej obecności. Malowanie ciała może w tym wypadku służyć zdjęciu z siebie tożsamości, zamazaniu własnego ‘ja’. Biel to jednocześnie kolor nadziei i jasności kontrastujący z mrokiem przedstawienia Butoh. 

> Taniec zachodni zaczyna się od stóp mocno osadzonych na ziemi, > podczas gdy Butoh rozpoczyna się tańcem, w którym tancerz na próżno próbuje znaleźć swoje stopy’
>
> ~ Tatsumi Hijikata

![Zdjęcie przedstawia postać pomalowaną na biało, która zasłania twarz rękami w białej koszuli.](https://assets1.ello.co/uploads/asset/attachment/7195737/ello-optimized-e24785f8.jpg)
![Zdjęcie przedstawia fragment obrazu, widzimy skrzyżowane deski i płótno oświetlone słonecznym światłem.](https://assets2.ello.co/uploads/asset/attachment/7195738/ello-optimized-54e6ae4c.jpg)

## Sztuka dla sztuki

O tym, że biel nie jest biała wiedział doskonale Julian Fałat. W swoich zimowych pejzażach do namalowania śniegu wykorzystywał paletę tonów błękitnych. Impresjonistyczna postawa artysty spotkała się z uwielbieniem sztuki japońskiej. Owe fascynacje pojawiały się na asymetrycznie skadrowanych powierzchniach wraz z istotną rolą ‘pustki’, białej przestrzeni, na którą rzucony jest akcent np. w postaci pnia drzewa ("Krajobraz zimowy", 1891). Fałat osiągnął mistrzostwo w artystycznych niedopowiedzeniach, historiach snutych dookoła niebiałych bieli. Mam wrażenie, że poprzez te róże, błękity, szarości czujemy nie tyle klimat scenerii, co klimat chwili, klimat emocjonalny. Patrzeć na te kompozycje to jakby wymieniać spojrzenia z człowiekiem, w którego oczach widać strach, radość, smutek…

![Zdjęcie przedstawia postać pomalowaną na biało w lekko zgarbionej pozycji ciała.](https://assets0.ello.co/uploads/asset/attachment/7195744/ello-optimized-80b9589c.jpg)
![Zdjęcie przedstawia fragment białej tkaniny na białym tle.](https://assets0.ello.co/uploads/asset/attachment/7195745/ello-optimized-645ada0c.jpg)

Kompozycja Suprematyczna: białe na białym. Szczytowe dzieło ze wszystkich ‘malarskich atomów’, zamykające cykl obrazów z jedną figurą jako głównym tematem. ‘Suprematyzm’ - skąd w ogóle ta nazwa? Łacińskie supremus oznacza ‘najwyższy’. Kazimierz Malewicz dąży do pozbycia się narracji i przedmiotowości w sztuce. Świat przedstawień i pragnień to złudzenie. Suprematyzm to wyraz czystego doznania. O ile przy pracy ‘Czarny kwadrat na białym tle’ artysta zostawia nas z pewnym solidnym znakiem, o tyle przy ‘Białym kwadracie na białym tle’ pozostajemy jedynie z pustką. Nic nie ma. Dotarliśmy do ściany. Koniec sztuki. Artysta nie namaluje później już żadnej kompozycji suprematycznej.

![Zdjęcie przedstawia postać pomalowaną na biało z zamkniętymi oczami i rękami podniesionymi do góry.](https://assets1.ello.co/uploads/asset/attachment/7195732/ello-optimized-a8ac227e.jpg)
![Zdjęcie przedstawia fragment białego papieru, na który pada światło słoneczne.](https://assets0.ello.co/uploads/asset/attachment/7195734/ello-optimized-6cc504d4.jpg)

## Sztuka makijażu

Kobiety mają zasadniczo jaśniejszą karnację od mężczyzn (mamy mniej hemoglobiny i melaniny). Odcień skóry świadczy również o płodności. W trakcie owulacji kobieca skóra staje się jaśniejsza. Wygląd skóry zmienia się również po ciąży. Wraz z przyjściem dziecka na świat tracimy dziewiczą karnację.

Cera nieskażona promieniami słonecznymi była niegdyś oznaką statusu społecznego. Arystokratki (zazwyczaj zamknięte w czterech ścianach) nie doświadczały palącego słońca podczas pracy w polu. Greckie kobiety rozjaśniały swą cerę za pomocą węglanu ołowiu (Ateny słynęły z bogactw kopalni srebra, przy którego wydobyciu pozostaje sporo białego barwnika). Liczne znaleziska archeologiczne świadczą o istnieniu specyfików podobnych do dzisiejszego pudru. Nikt w tamtym czasie nie chciał zamalować dokładnie powierzchni skóry lecz lekko ją wybielić. Z czasem toksyczne związki ołowiu nadawały skórze starczy, szary wygląd.

![Obraz przedstawia dwa zdjęcia postaci pomalowanej białą farbą, która ma zamknięte oczy i odchyla delikatnie głowę do tyłu.](https://assets2.ello.co/uploads/asset/attachment/7195729/ello-optimized-0b111f40.jpg)
![Zdjęcie przedstawia białe kartony umieszczone jeden na drugim, na które pada światło słoneczne.](https://assets0.ello.co/uploads/asset/attachment/7195731/ello-optimized-3bb7b955.jpg)

Pudry ryżowe – doskonale matują skórę i idealnie nadają się do ‘baking’u’. Znane i używane były już w Starożytnych Chinach i Japonii.

W tradycyjnej medycynie chińskiej używano pudru perłowego, czyli pudru uzyskanego ze sproszkowanych pereł. Początkowo leczył on różne dolegliwości, później stał się kosmetykiem. Idealnie wygładzał i rozjaśniał skórę. Współczesne badania dowodzą także innych cudownych właściwości pudru z pereł. Podobno stymuluje on komórki do produkcji kolagenu, czym przyczynia się do stanowczego odsunięcia w czasie procesów starzenia się skóry (wiecie może, gdzie można obecnie kupić taki puder?)

![Zdjęcie przedstawia postać pomalowaną na biało z uniesionymi do góry rękami.](https://assets0.ello.co/uploads/asset/attachment/7195743/ello-optimized-bf037280.jpg)

Białą kredką podkreśl dolną linię wodną oka. W ten sposób stanie się ono większe, bardziej 'otwarte'. Białej kredki możesz użyć także w kąciku oka (dla jego wydobycia i roz


