---
title: 'Make-up inspirowany twórczością artysty: Gustav Klimt'
date: 2019-11-24 21:48:00 +01:00
categories:
- Sztuka Makijażu
tags:
- gustav klimt
- klimt
- pocałunek
- makeup
- makijaż
---

> Nie jestem zainteresowany sobą jako materiałem na obraz (...) Jeżeli ktokolwiek chce mnie zrozumieć - jako artystę, bo to tylko jest interesujące - powinien uważnie patrzeć na moje obrazy i z nich spróbować dowiedzieć się, kim jestem i czego pragnę.


## Rodzina

Gustav urodził się w lipcu w 1862 roku w Baumgarten pod Wiedniem. Jego ojciec Ernst Klimt był złotnikiem, grawerem i w wieku 8 lat przywędrował z rodzicami do stolicy Austrii. Tutaj ożenił się z Anną Finster, która jako młoda dziewczyna marzyła o karierze śpiewaczki operowej. Gustav miał sześcioro rodzeństwa: Klarę, Ernsta, Hermine, Georga, Annę (która żyła tylko 5 lat) i Johannę. Krach na giełdzie w 1873 roku doprowadził rodzinę Klimt’ów do skrajnej nędzy. Sytuacja poprawiła się dopiero w momencie, kiedy synowie: Gustav, Ernst i Georg usamodzielnili się (wszyscy posiadali wybitne talenty artystyczne).
Gustav ukończył ośmioklasową  szkołę podstawową w Wiedniu, a w roku 1876 jako czternastoletni wówczas chłopiec wstąpił do Szkoły Rzemiosła Artystycznego (Kunstgewerbeschule), gdzie poznał Franz'a von Matsch'a.

![Obraz przedstawia portret kobiety, która przysłania dłonią twarz. Kobieta ma na sobie artystyczny makijaż.](https://assets2.ello.co/uploads/asset/attachment/10561669/ello-optimized-a36d6dd4.jpg)

## TRIO

Jako studenci Gustav, jego brat Ernst i Franz von Matsch utworzyli malarskie trio. Swoje przedsięwzięcie nazwali Spółką Artystyczną, która przez 10 lat odnosiła sukcesy i cieszyła się popularnością. Matsch miał szczególne zdolności znajdowania zamówień. 
Gustav, jako syn grawera posiadał olbrzymią znajomość wielu technik. Długie godziny spędzał w muzeach kopiując dzieła dawnych mistrzów.
W 1880 roku trójka podjęła się pierwszego oficjalnego zlecenia malując 4 alegorie do wiedeńskiego pałacu Sturany. Profesor Laufberger polecił swoich zdolnych uczniów firmie architektonicznej,  także wkrótce Spółka wykonywała kolejne zlecenia. W latach 1882-92 dekorowali między innymi wnętrza teatrów, zwrócili na siebie uwagę dworu i arystokracji, dzięki czemu zaczęły nadchodzić zlecenia na większą skalę. Klimt wykonał dekorację klatki schodowej nowo zbudowanego Burgtheater: ozdobił ją scenami z historii teatru. W tych pracach Klimt kontynuował makartowską tradycję sztuki widowiskowej i kostiumowej zacierającej granicę między fikcją a rzeczywistością.

![Fotografia przedstawia portret kobiety w mocnym makijażu. Całość w ciepłej, żółtej tonacji.](https://assets2.ello.co/uploads/asset/attachment/10561898/ello-optimized-9977199e.jpg)

## Secesja

W 1897 roku artyści pod przewodnictwem Klimta założyli niezależne stowarzyszenie pod nazwą Wiedeńska Secesja. Jej organem był miesięcznik Ver Sacrum – ekskluzywne czasopismo artystyczne, które ukazywało się przez kolejne 6 lat. Założeniem jego twórców było by tekst, ilustracja, poetycki symbol, znak graficzny tworzyły integralną, dopełniającą się całość. Na łamach Ver Sacrum Klimt ograniczał się do publikowania swoich rysunków. Jedną z większych zasług Secesji było otwarcie się na sztukę europejską, która do tej pory w Wiedniu była praktycznie nieznana. 
Na pierwszej wystawie zorganizowanej wiosną 1898 r przez stowarzyszenie można było oglądać obrazy Juliana Fałata czy Józefa Mehoffera. Ekspozycje nabrały pełnego rozmachu po wybudowaniu pawilonu wystawowego Secesji, którego konstrukcja z ruchomych ścian pozwalała na zmiany uch ustawienia dopasowane do ekspozycji. 
Wystawy Secesji odznaczały się bogactwem i różnorodnością. Wiedeń zapoznał się z dziełami Paula Cezanne’a, Henriego de Toulouse-Lautreca, Pierra Bonnarda, Gauguina, z malarstwem Jacka Malczewskiego czy Stanisława Wyspiańskiego. 

![Portret przedstawia kobietę w artystycznym makijażu patrzącą w dal. Dookoła fotografii ramka.](https://assets0.ello.co/uploads/asset/attachment/10561744/ello-optimized-85ddfab7.jpg)

## Miłości

Prawdopodobnie na początku lat 90-tych artysta poznał Emilie Louise Flöge
. Zrodziła się między nimi bliska przyjaźń, trwająca do końca życia artysty. 
Emilie była modystką, projektantką mody. Kilka z je sukien zaprojektował Gustav, a ona je uszyła. Malarz urządzał jej również sesje fotograficzne w plenerze, co na tamte czasy było dość nowatorskie. Chociaż o intensywności ich przyjaźni nigdy nie wypowiadano się pisemnie, faktem jest, że zachowało się 399 kart pocztowych wysłanych do niej przez Klimta. 
Gustav żył w luźnych związkach. Mizzi Zimmermann urodziła mu 2 synów: Gustava i Otto. Po śmierci Klimta roszczenia do spadku swoich dzieci zgłosiło 14 kobiet, których ojcem rzekomo był Klimt.

----------
