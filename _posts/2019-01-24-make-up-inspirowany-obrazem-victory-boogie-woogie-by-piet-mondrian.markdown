---
title: Make-up inspirowany obrazem. 'Victory Boogie-Woogie' by Piet Mondrian
date: 2019-01-24 21:23:00 +01:00
categories:
- Sztuka Makijażu
tags:
- piet mondrian
- mondrian
- boogie-woogie
- the beginning
- paris
- netherlands
- new york
- victory boogie-woogie
- '1944'
---

![Obraz przedstawia portret kobiety wpisany w rąb. Kobieta ma na sobie kolorowy, artystyczny makijaż.](https://ello-direct-uploads.s3.amazonaws.com/uploads/e5388435-56f9-4976-bd43-7ad8f2203e6a/ello-c59c8523-d42c-417a-9070-2c911926a29f.png)

Na pewno gdzieś Twoim umyśle zakodowały się geometryczne układy w kolorze niebieskim, czerwonym i żółtym. Kiedy postarasz się wyostrzyć obraz wokół kolorowych prostokątów narysują się czarne linie, zgrabnie porządkujące poszczególne elementy. Kiedy głos w oddali zawoła: ‘Mondrian!’ wszystko stanie się jasne. Przypomnisz sobie postać malarza, twórcy neoplastycyzmu. W ślad za jego sylwetką pójdzie sylwetka francuskiego projektanta (Yves Saint Laurent), który w 1965 roku zaprojektował kolekcję z motywami obrazów mistrza. Dalsza podróż w chmury umysłu rozwieje wątpliwości co do krzesła, które wydaje się być wyciągnięte z płótna. Czerwone oparcie, niebieskie siedzisko, a wszystko łączy wszechobecna czerń. Kiedy głos krzyknie: ‘Gerrit!’ wszystko stanie się jasne, a Ty rozsiądziesz się wygodnie w celu kontemplacji sztuki. 

Koniecznie zobacz [moodboard](http://sztukauniwersalna.pl/2017-09-28-neoplastycyzm-moodboard) neoplastycyzm.

## The Beginning

Ojciec Pieta Mondriana (a właściwie Pietera Cornelisa Mondriaana) był nauczycielem rysunku. Młody Mondrian miał zatem styczność ze sztuką już od dziecka. Zgodnie z wolą ojca młody artysta również miał zostać nauczycielem rysunku. Nie sprzeciwiając się podął pracę w szkole podstawowej, ale od początku nie czuł powołania do tego zawodu. W 1892 roku zdecydował się na studia na Akademii Sztuk Pięknych w Amsterdamie. W tym okresie powstały liczne prace realistyczne, głównie pejzaże, na których widać wpływy ówcześnie panujących malarskich nurtów takich jak [pointylizm](http://sztukauniwersalna.pl/2018-05-10-puentylizm-pointylizm-moodboard) i fowizm.

![Obraz przedstawia dwa zdjęcia. Jedno z nich jest kolorowym portretem kobiety w czarnym berecie. Z lewej strony czarno-białe zbliżenie na twarz kobiety wpisane zostało w geometryczny kształt.](https://ello-direct-uploads.s3.amazonaws.com/uploads/ea926ded-91a6-4bf6-8006-bfdf3ecdd804/ello-682b1251-190b-4c18-9485-c1d5c962ae14.jpeg)

## Paris

Początek XX wieku to dla Mondriana okres paryski. Osiedlił się na parę lat w stolicy Francji. Zintegrowany z paryską awangardą tworzył pod wpływem kubizmu. Wtedy też zmienił swoje nazwisko rezygnując z podwójnej samogłoski ‘a’. Poszczególne prace z tego czasu pokazują eksperymenty z geometrią i różnicowaniem planów (seria wizerunków drzew). Była to jednak jedynie część malarskiej drogi, a nie cel sam w sobie. 

##  Netherlands

Kiedy w 1914 roku Mondrian odwiedzał Holandię doszło do wybuchu Pierwszej Wojny Światowej, co zmusiło go do osiedlenia się tam na parę lat. Przebywając w Laren na północy Holandii poznał malarzy  Bart van der Lecka i Theo van Doesburga. Obie sylwetki wywarły duży wpływ na jego abstrakcyjne postrzeganie rzeczywistości. W 1916 roku po spotkaniu z Van der Leckiem artysta pisał: ‘
Moja technika, która była bardziej lub mniej kubistyczna, a zatem mniej lub bardziej obrazowa, znalazła się pod wpływem jego precyzyjnej metody’.
Rok później zostaje wydany pierwszy numer magazynu ‘De Stijl’, gdzie dumne miejsce znajduje neoplastyczny manifest Pieta Mondriana.

![Fotografia przedstawia portret kobiety w kolorowym makijażu i czarnym skórzanym berecie.](https://d324imu86q1bqn.cloudfront.net/uploads/asset/attachment/8930179/ello-optimized-9f39d1d9.jpg)

> 
> 
> ‘Buduję linie i kombinacje kolorów na płaskiej powierzchni, aby wyrazić ogólne piękno z najwyższą świadomością. Natura (lub to, co widzę) inspiruje mnie, stawia mnie, tak jak u każdego malarza, w stanie emocjonalnym, tak, że pojawia się potrzeba zrobienia czegoś, ale chcę zbliżyć się do prawdy i oddzielić wszystko, dopóki nie dojdę do fundamentu (wciąż tylko zewnętrznego fundamentu!) rzeczy ...’

![Obraz przedstawia dwa zdjęcia. Z lewej strony widzimy portret kobiety w czarnym berecie i artystycznym makijażu. Z prawej strony czarno-białe zdjęcie ukazuje jej twarz wpisaną w figurę geometryczną.](https://ello-direct-uploads.s3.amazonaws.com/uploads/04260f30-17f3-475a-bd8f-8ee0d9f722bb/ello-aee8c16c-dd22-4cdc-95f9-3b41ce5f3d2a.jpeg)

## New York

Ostatnie lata życia artysta spędził na Manhattanie. Tam powstały neoplastyczne kompozycje praktycznie pozbawione czerni. Linearność spotkała się z trzema zasadniczymi kolorami. Dla okresu nowojorskiego najbardziej reprezentatywną jest seria kolorowych krat ‘New York City’. Kompozycje zdają się być mniej perfekcyjne, tworzone z pewną dozą lekkości. 
Jego prace zapoczątkowały powojenną ewolucję abstrakcyjnej sztuki. 


>
>
>‘Wierzę, że poprzez budowanie poziomych i pionowych linii z najwyższą świadomością, a nie kalkulacją, prowadzonych przez wysoką intuicję i doprowadzonych do harmonii i rytmu, te podstawowe formy piękna, uzupełnione w razie potrzeby o inne bezpośrednie linie lub krzywe, mogą stać się dziełem sztuki, tak silnym, jak to jest prawdą.’

![Zdjęcie przedstawia portret kobiety w kolorowym makijażu. Kobieta ma na sobie czarną bluzkę i beret.](https://d324imu86q1bqn.cloudfront.net/uploads/asset/attachment/8930175/ello-optimized-abb93599.jpg)

## Victory Boogie-Woogie 1944

‘Victory Boogie-Woogie’ - ostatni (niedokończony z powodu śmierci) obraz mistrza. Był wyrazem oczekiwań związanych z wygraną II Wojny Światowej.
Wielu krytyków widzi w tym obrazie odbicie Nowego Yorku. Tętniące życiem i światłami miasto uporządkowane w geometrycznym systemie ulic. Dla mnie stanowi on synestezję muzyki i sztuki – ten obraz wyjaśnia mi jak brzmi boogie-woogie. Symbolizm ‘niedokończenia’ w kontekście konfliktu budzi niepewność, co do frywolnego tytułu. Być może wojna staje się w tej sytuacji utworem przygrywanym Śmierci do tańca. 

-------------------

Korzystałam z :

* https://www.piet-mondrian.org/victory-boogie-woogie.jsp
* https://en.wikipedia.org/wiki/Piet_Mondrian
* http://bazhum.muzhp.pl/media//files/Sztuka_i_Filozofia/Sztuka_i_Filozofia-r1993-t6/Sztuka_i_Filozofia-r1993-t6-s190-202/Sztuka_i_Filozofia-r1993-t6-s190-202.pdf

