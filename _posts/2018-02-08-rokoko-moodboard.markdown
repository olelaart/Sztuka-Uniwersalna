---
title: Rokoko [moodboard]
date: 2018-02-08 14:48:00 +01:00
categories:
- Sztuka dla Sztuki
tags:
- rokoko
- rococo
- moodboard
- sztuka
- artysta
- nurt
- kierunek
---

![Obraz przedstawia trzy fotografie, na których widać modelki w różnych strojach. Całość na jasnym tle.](https://assets2.ello.co/uploads/asset/attachment/7093581/ello-optimized-bd88ef01.jpg)
![Obraz przedstawia trzy fotografie na jasnobeżowym tle. Widzimy XVIII wieczne obrazy olejne.](https://assets0.ello.co/uploads/asset/attachment/7093585/ello-optimized-2bfb1875.jpg)
![Obraz przedstawia pięć zdjęć na jasnobeżowym tle. Widzimy rzeźbę, kanapę w stylu rokoko, aktorkę, porcelanowy dzbanek, ornament biało-złoty.](https://assets2.ello.co/uploads/asset/attachment/7093589/ello-optimized-2ffff1ab.jpg)
![Obraz przedstawia pięć zdjęć na jasnobeżowym tle. Widzimy modelki pozujące w różnych strojach i torty artystyczne.](https://assets0.ello.co/uploads/asset/attachment/7093595/ello-optimized-21bfe35e.jpg)
![Obraz przedstawia cztery zdjęcia. Widzimy budynki, kobiecą twarz pomalowaną na biało oraz wnętrze w stylu rokoka.](https://assets1.ello.co/uploads/asset/attachment/7093603/ello-optimized-5361a4cd.jpg)
![Obraz przedstawia cztery zdjęcia. Widzimy stoliki, figurkę z porcelany i wnętrze pałacu w stylu rokoka.](https://assets2.ello.co/uploads/asset/attachment/7093606/ello-optimized-8bc14b41.jpg)
![Obraz przedstawia dwie fotografie i tekst. Na zdjęciach widzimy modelki na wybiegu. Całość na jasnobeżowym tle.](https://assets0.ello.co/uploads/asset/attachment/7093608/ello-optimized-c27a7ff8.jpg)



Niektórzy nazywają ten okres schyłkowym czasem Baroku. Jednak styl rokoko subtelnie różni się od ‘ciężaru’ swojego poprzednika. 

Kolebką rokoko jest Francja. Wraz ze śmiercią Ludwika XIV w 1715 roku rządy przejmuje (5-cio letni wówczas) Ludwik XV. Z racji małoletności króla do 1723 roku za państwowe stery chwyci Filip Orleański. To właśnie czasy jego regencji wiąże się z początkiem stylu, który do tej pory nieprzerwanie inspiruje największych kreatorów mody, wizażystów, ludzi sztuki.<br/>
Atmosfera rokoka była delikatniejsza od ciężkich kotar, bardziej ‘uwolniona’. Ożywione życie towarzyskie Paryża szło w parze z duchem erotyzmu. Rokoko to czas kobiety. Ważnym elementem stroju i wyznacznikiem statusu staje się makijaż. Puder i róż idą w parze z groteskowo dużymi śnieżnobiałymi perukami.

Nazwa ‘rokoko’ pochodzi od nazwy ornamentu obficie obecnego w tamtym czasie. ‘Rocaille’ przypomina przekrój muszli z kogucim grzebieniem u góry. Używano go w architekturze jak i przy okazji zdobień mebli. Wszystko musiało być ‘przesadnie nieprzesadne’ tzn. ilość zdobień była ogromna, ale jednocześnie nie sprawiała wrażenia ‘ciężaru’, wręcz uosabiała lekkość, delikatność, romantyczny powiew. We wnętrzach zamieszczano lustra, sztukaterie, boazerie, plafony. Dominowały barwy pastelowe, delikatne.<br/>
Nurt utrzymał się do mniej więcej 1790 roku. Z Francji rozprzestrzenił się na inne kraje m.in.: Austrię, Rosję, Bawarię, Saksonię, Czechy, Polskę.

> Różnica pomiędzy barokiem a rokokiem polega na sublimacji. 
> Faza późniejsza jest jasna, gdy wcześniejsza jest ciemna; jest > delikatna, gdy tamta była potężna; jest radosna, gdy tamta była namiętna. Lecz jest ona równie ruchliwa (mouvemenetée), równie żywa, równie zmysłowa jak barok.
>
> ~ Nikolaus Pevsner

> Nie mają chleba? To niech jedzą ciastka! 
>
> ~ Maria Antonina Habsburg (1755–1793)


> (...) rokoko to przede wszystkim bezinteresowny wdzięk i harmonia małych form, kapryśnych linii, pastelowych kolorów, gra > czarujących słów, pikantnych sformułowań, migotliwych masek. To swobodne piękno, bez obciążeń moralnych, bez celów dydaktycznych. > Ma tylko uczynić życie słodszym, ciekawszym, może nawet ekscytującym. Ma oddalić nudę i niepokój.
>
> ~ Jerzy Snopek; Oświecenie. Szkic do portretu epoki (1999)