---
title: Symbolizm [moodboard]
date: 2019-04-04 13:26:00 +02:00
categories:
- Sztuka dla Sztuki
tags:
- moodboard
- symbolizm
- symbolisme
- bocklin
- moreau
- khnopff
- mehoffer
- malczewski
- wyspiański
---

Symboliści pragnęli dotrzeć w rejony niedostępne poznaniu racjonalnemu. Wierzyli w moc intuicji i podświadomość. Ich zdaniem naturalistyczne przedstawienia nie są w stanie oddać istoty rzeczy, która leży po tajemniczej stronie niematerialnego poznania. Świat poznawany zmysłami jest ułudą. Obraz prawdziwego świata najlepiej oddaje symbol. 

Symbolizm rozwijał się w drugiej poł. XIX wieku, głównie we Francji i Belgii. W 1886 roku opublikowano manifest symbolizmu autorstwa młodych francuskich poetów. Wielkim zwolennikiem symbolizmu w Polsce był Zenon Przesmycki (pseudonim Miriam).

Nie jesteśmy w stanie sprecyzować konkretnych cech malarstwa symbolicznego. Według twórców tego okresu obraz jako samodzielny byt nie musi odnosić się do niczego innego poza umysłem jego twórcy. W większości przypadków dzieła symboliczne niosą ze sobą otwartą furtkę do różnorakich interpretacji głównie poprzez niedosłowne przedstawienia. Ich treść bywa często ‘zaszyfrowana’ za symbolami postaci i gestów ujawniających swoje znaczenie dopiero po wnikliwej analizie. 

Duży wpływ na malarstwo symbolicznie miał Gustave Moreau i Arnold Böcklin. 

W Polsce za czołowych przedstawicieli symbolizmu uważa się Jacka Malczewskiego, Józefa Mehoffera, Stanisława Wyspiańskiego, Władysława Podkowińskiego. 

![Obraz przedstawia cztery obrazy olejne znanych artystów na jasno-szarym tle.](https://ello-direct-uploads.s3.amazonaws.com/uploads/dd08db50-d9c1-46fe-954d-1f66d05e619d/ello-09b12066-adcf-4e51-b780-ee35d7f3b1a6.jpeg)
![Obraz przedstawia dwa zdjęcia obrazów znanych artystów i jedno zdjęcie twarzy kobiety w makijażu. Wszystko na szarym tle.](https://ello-direct-uploads.s3.amazonaws.com/uploads/df3c6e96-c0a4-4874-b0d6-d27874d8c06c/ello-af7460ba-0e5d-4b62-a26d-375dd0869629.jpeg)