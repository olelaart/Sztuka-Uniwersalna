---
title: Futuryzm [moodboard]
date: 2018-09-06 16:44:00 +02:00
categories:
- Sztuka dla Sztuki
tags:
- moodboard
- futuryzm
- futurism
- giacomo balla
- fendi
- gino severini
- art
---

Futuryzm narodził się we Włoszech wraz z początkiem XX-ego wieku. Jego pionierem był Filippo Tommaso Marinetti, który opowiadał się za szybkością, technologią, rozwojem, patrzeniem w przyszłość (‘Ryczący samochód piękniejszy jest od Nike z Samotraki’). Wkrótce dołączyli do niego malarze Umberto Boccioni, Carlo Carrà, Gino Severini, Giacomo Balla, Luigi Russolo. Pierwszy Manifest Futuryzmu ukazał się w czasopiśmie ‘Le Figaro’ w 1909 r. W późniejszych latach ogłaszano jeszcze inne wersje np. Manifest Techniki Malarstwa Futurystycznego (1910 r.). Prace futurystów zdają się podążać z ruchem, oddawać jego moc, wrażenie na płaskiej powierzchni płótna. Dostrzec w nich możemy dziedzictwo kubizmu, rozbicie na części. Są niczym stłuczony wazon, który w magiczny sposób próbuje poskładać sam siebie. Na wielu dziełach znajdziemy bezpośrednie odniesienie do maszyny, samochodu, samolotu. Futuryzm objął swoim wpływem wiele dziedzin, poprzez literaturę, malarstwo, rzeźbę, teatr, taniec po modę i architekturę. Obecnie możemy mówić o zjawisku nazywanym neofuturyzmem. Jak pisze Urszula Pawlicka członkini grupy Rozdzielczość Chleba w eseju [‘Neofuturyzm, czyli co ma Jasieński do iPada?’](https://rozdzielchleb.pl/neofuturyzm-czyli-co-ma-jasienski-do-ipada/) - 
‘Symultaniczność zdarzeń – u futurystów przedstawiała zamęt miejski, u neofuturystów – zjawisko zappingu i multitaskingu.’ Porusza ona obraz wirtualnej rzeczywistości, człowieka ‘okablowanego’ i cały czas zalogowanego. W przeciwieństwie do początków XX wieku, gdzie osiągnięciami technologicznymi było radio i telewizja w dzisiejszym świecie patrzymy w oczy sztucznej inteligencji.

![Obraz przedstawia trzy obrazy artystów na jasno-fioletowym tle. Obrazy są kolorowe.](https://assets1.ello.co/uploads/asset/attachment/8186587/ello-optimized-0901617e.jpg)
![Obraz przedstawia projekty kostiumów na jasno-fioletowym tle.](https://assets0.ello.co/uploads/asset/attachment/8186589/ello-optimized-87580e9f.jpg)
![Obraz przedstawia modelki na wybiegu i geometryczne prace artysty w stonowanej kolorystyce. Całość na jasno-fioletowym tle.](https://assets1.ello.co/uploads/asset/attachment/8186590/ello-optimized-1fa25d67.jpg)
![Obraz przedstawia jeden szkic kostiumu i fotografię z pokazu mody. Całość na jasno-fioletowym tle.](https://assets1.ello.co/uploads/asset/attachment/8186591/ello-optimized-11ee1669.jpg)
![Obraz przedstawia fotografię obrazu znanego artysty oraz fotografię rzeźby z brązu. Całość na fioletowym tle.](https://assets0.ello.co/uploads/asset/attachment/8186593/ello-optimized-59bca518.jpg)
![Obraz przedstawia kadr z filmu oraz czarno-białe zdjęcie tancerki. Całość na jasno-fioletowym tle.](https://assets1.ello.co/uploads/asset/attachment/8186594/ello-optimized-d71d392f.jpg)
![Obraz przedstawia cztery zdjęcia. Na trzech z nich widzimy kobiety w srebrnych kostiumach, mocnych makijażach. Na ostatnim widzimy obraz znanego artysty na płótnie.](https://assets0.ello.co/uploads/asset/attachment/8186595/ello-optimized-3a65633e.jpg)
![Obraz przedstawia cztery fotografie na jasno-fioletowym tle. Dwie z nich przedstawiają budowle. Jedna to szkic budynku, a jedna jest obrazem znanego artysty.](https://assets0.ello.co/uploads/asset/attachment/8186596/ello-optimized-1a40dae7.jpg)
![Obraz przedstawia ciemne napisy na jasno-fioletowym tle.](https://assets0.ello.co/uploads/asset/attachment/8186597/ello-optimized-6842cef6.jpg)