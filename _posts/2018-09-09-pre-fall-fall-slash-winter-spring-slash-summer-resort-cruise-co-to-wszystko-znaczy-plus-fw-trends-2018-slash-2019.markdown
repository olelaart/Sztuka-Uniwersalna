---
title: Pre-Fall, Fall/Winter, Spring/Summer, Resort, Cruise – co_to_wszystko_znaczy?
  + FW Trends 2018/2019
date: 2018-09-09 21:05:00 +02:00
categories:
- Sztuka Ubioru
tags:
- trendy
- trends
- pre-fall
- fall/winter
- spring/summer
- resort
- cruise
- collection
- runway
- fashion
- show
---

![Zdjęcie przedstawia portret kobiety w czarnym kapeluszu i czarnym żakiecie na jasnym tle.](https://assets2.ello.co/uploads/asset/attachment/8201518/ello-optimized-bab86a7d.jpg)


Świat mody prześciga się w nowych kolekcjach, zaskakujących rozwiązaniach, a przede wszystkim prześciga się w sprzedaży. Od niedawna można już kupić kreacje dopiero co zobaczone na wybiegu. ‘See Now Buy Now’ to strategia sprzedażowa wymyślona przez Christophera Baileya dla Burberry. Polega ona na tym, że pokaz transmitowany jest na żywo w internecie i widzowie mogą od razu kupić daną kreację. Projektanci wypuszczają rocznie ok. 6 kolekcji. Każda z nich wyprzedza dany sezon, a ich nazwy mogą wprowadzać w zakłopotanie. Poniżej wyjaśniam nazwy podstawowych czterech fashion sezonów.

## Spring/Summer & Fall/Winter

to dwa główne modowe sezony. Zazwyczaj już w zimie wiemy, jakie trendy obowiązywać będą wiosną i latem i odwrotnie. Sezon Wiosna/Lato (SS) trwa od stycznia do czerwca, a Jesień/Zima (FW) od lipca do grudnia.

## Pre-Fall 
pojawia się w sklepach tuż przed kolekcją Jesień/Zima i zazwyczaj są to ubrania bardziej ‘komercyjne’. Wprowadzają nas w klimat nadchodzących tendencji i jesieni, jednak pozostają w mniej ‘wybiegowym’ klimacie. W tym okresie prezentowane jest wszystko, od lekkich koszul i sukienek po płaszcze.

## Resort & Cruise
to w zasadzie jedno i to samo, czyli kolekcja wakacyjna. Podobno jej pojawienie się zapoczątkowała moda na podróże do ciepłych krajów w miesiącach zimowych. Pokazy i ubrania skierowane są głównie dla luksusowych kupców, posiadaczy prywatnych jachtów uwielbiających nienaganną prezencję w podróży. Sezon na Resort Collection (czy też Cruise Collection) trwa zazwyczaj od późnego października do grudnia.

![Obraz przedstawia dwa zdjęcia kobiety ubranej w czarny strój i czarny kapelusz.](https://assets0.ello.co/uploads/asset/attachment/8201510/ello-optimized-25e59e2d.jpg)
![Obraz przedstawia dwa zdjęcia kobiety ubranej w czarny strój i czarny kapelusz. Zdjęcie z prawej strony przedstawia zbliżenie portretowe.](https://assets1.ello.co/uploads/asset/attachment/8202243/ello-optimized-7fc8a905.jpg)

## Fall/Winter 2018/2019

Jeśli jeszcze nie kupiliście najświeższego czasopisma modowego z przeglądem trendów jesień/zima 2018/2019 – nie róbcie tego. W nadchodzącym sezonie nosimy wszystko z… sezonu poprzedniego. Króluje krata na płaszczach, oversize’owych marynarach, spodniach, wszędzie . Kratka pojawia się w wydaniu księcia Walii, szkockiej kraty, którą kusi [Zara](https://www.zara.com/pl/pl/tweedowa-marynarka-w-krat%C4%99-p07700612.html?v1=7432523&v2=1074576) wraz ze swoim tweedowym modelem żakietu wzorowanym na [Balmain](https://www.barneys.com/product/balmain-checked-tweed-double-breasted-blazer-505285462.html). Triumf świętują zwierzęce motywy (głównie panterka), czego nie rozumiem i nie kupuję totalnie, a może jestem już zmęczona zwierzęcym safari po lecie. Osobiście wolałabym zobaczyć na koszulach/sukienkach wzory czysto graficzne, np. inspirowane twórczością abstrakcjonistów. Nadal dobrze nosi się Boho i Hippie, a mocny akcent lat 80-tych (w postaci szerokich ramion) nie zaskakuje. Ciekawą propozycją na zimę wydaje się ‘warstwowość’, czyli potocznie ubranie ‘na cebulkę’. Taką wersję kurtek podrzucana nam Balenciaga, znany ze swej oryginalnej postawy wobec mody wysokiej. Chyba nie skłamię jeśli powiem, że top obuwiem na jesień 2018 są kowbojki (najlepiej w wersji z wężowej skóry). Jest jeszcze parę tendencji wartych wymienienia: frędzle, srebro, neon, skórzane kurtki, ale sztuczne futra (?!), dodatki w postaci chust i apaszek. O ile uważam, że warto być zorientowanym w świecie panujących trendów, o tyle warto też traktować je z przymrużeniem oka i filtrować przez własny styl. Warto też, bez dwóch zdań, mieć swoje zdanie. 

![](
![](

Jest jeden pokaz i sylwetka Fall/Winter 2018/2019, która mnie niezwykle zaintrygowała. Marc Jacobs ubrał swoje modelki w over-size’owe płaszcze, które budują nową sylwetkę. Do okryć, które można przyrównać do trendu szerokich ramion lat 80-tych dołożył czarne kapelusze, które kształtem przypominają przeskalowane kanotiery. Odpowiednie światło na wybiegu sprawia, że nie widać w pełni twarzy modelek. Ich oczy migają tylko w momencie flesza lampy błyskowej fotografa. Całość wizji jest niesamowicie tajemnicza i wywołuje we mnie niepokój. Niepokój jaki odczuwam zazwyczaj wraz z początkiem jesiennej aury. Podobny, lecz już bardziej ready-to-wear, klimat znajdziemy u Laury Biagiotti również w kolekcji tego sezonu. Kapelusze dodają kobiecie charakteru i pewności siebie. Dodatkowe zasłonięcie szyi golfem lub chustą wysmukla sylwetkę. Sporej wielkości kolczyki obowiązkowo jako dodatek.

![](


Pokazy, o których mowa w tekście:
* [Marc Jacobs | Fall Winter 2018/2019](https://www.youtube.com/watch?v=8kzEX7cbbkk&t=207s)
* [Laura Biagiotti | Fall Winter 2018/2019](https://www.youtube.com/watch?v=bUIKrXIfJLM&t=185s)


Moja stylizacja:
sukienka: H&M; żakiet: Bershka; kapelusz: Reserved; kolczyki: unknown


