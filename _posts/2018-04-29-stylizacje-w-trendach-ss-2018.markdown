---
title: Stylizacje w trendach SS 2018
date: 2018-04-29 18:43:00 +02:00
categories:
- Sztuka Ubioru
tags:
- trendy
- ss 2018
- trends
- moda
- stylizacja
- sztuka
- art
- artysta
---

Trendy, trendy, trendy… To temat, który nie daje nam spokoju. Nieustannie powraca z miesiąca na miesiąc inny, odświeżony, powtórzony. Projektanci prześcigają się w innowacyjnych rozwiązaniach, trendsetterzy przewidują, CO i JAK będzie się nosić w nadchodzącym sezonie. Wszystkich tendencji nie sposób zliczyć. Od lat powracają te same, nienaruszone lub odrobinę zmodyfikowane lub w zupełnie nowej odsłonie. Kratę nosiliśmy w zimie – nosimy też wiosną. Cekiny tylko na zabawę sylwestrową? Cekiny na co dzień! W zeszłym roku Anna Sui proponowała nam powrót w stronę amerykańskiej tradycji – w tym roku ‘Country Girl’ powraca ze zdwojoną siłą. Zdecydowanie kolory wiosna-lato 2018 to pastele. 'Lodowe' żółcienie, zielenie, błękity, ale nade wszystko fiolet – król. Fiolet w wydaniu mocnej śliwy lub zgaszonego lila to akcent, którego nie może zabraknąć w Twojej garderobie. Dżins natomiast staje się idealnym materiałem na marynarki, żakiety, kostiumy, sukienki… Z dżinsu szyje się w tym sezonie wszystko. Mugler proponuje dżinsowe gorsety, Calvin Klein pod sterami Raf’a Simons’a nadrukowuje na kurtki motyw prac Andy Warhol’a. Dzięki takim zabiegom przybliża postać artysty większej publiczności – bo czy nie chcemy być świadomi, czyje dzieło na sobie nosimy? 

Nadruki na ubraniach idą w stronę graficznych historii, które to z kolei często ukazują malarskie ‘maziaje’ w abstrakcyjny sposób. Majowy numer Elle proponuje sesję ‘ Mrs Banksy’, w której to spodnie wyglądają jak zdjęte z Jackson’a Pollock’a, a całość trzyma street-art’owy charakter. Mocnym pattern’em tej wiosny są także paski – w poziomej wersji na sukienkach by Carolina Herrera, pionowe, cienkie, grube, kolorowe lub też przecinające siebie nawzajem jak u Fendi. 
Najmodniejsze fasony to z kolei spódnica 7/8 i szerokie spodnie rodem z lat 70-tych, oraz klasyczny beżowy trencz w ‘nieklasycznym’ wydaniu. 

## Oldschool Abstract

![Zdjęcie przedstawia profil kobiety ubranej w kolorową bluzkę. Kobieta trzyma w ręku granatową torebkę, w tle widać pozostałe postaci w tej samej bluzce.](https://assets1.ello.co/uploads/asset/attachment/7579929/ello-optimized-fa670b7a.jpg)

Zdecydowanie uwielbiam odważne połączenia. W tym zestawieniu bawię się trendem malarskiego nadruku i old-schoolowymi fasonami, a w zasadzie mieszam ze sobą trzy dekady. Szerokie spodnie stają się nawiązaniem do lat 70-tych, kiedy to przeżywały swój wielki czas. Ten konkretny model to bardzo szerokie ‘kuloty’ z wysokim stanem, z wiązaniem charakterystycznym dla modelu ‘paper bag’ (kuloty to pewnego rodzaju ‘spódnico-spodnie’, model ten łączy się z procesem emancypacji kobiet, które przejmowały dyscypliny zarezerwowane wyłącznie dla mężczyzn). Efekt szerokich ramion (dzięki wszytym poduszkom) to lata 80-te, kiedy w ten ‘odwrócony’ sposób buduje się sylwetkę. Całość dopełniam kuferkową torebką ‘do ręki’, która króluje na wybiegach (zaraz obok torebek-nerek czy torebek-podwójnych), oraz kocimi okularami rodem z lat 90-tych.

![Obraz przedstawia dwa zdjęcia kobiety w niebieskich spodniach, kolorowej bluzce, trzymającej granatową torebkę. Zdjęcie po prawej stronie to zmniejszony kadr.](https://assets2.ello.co/uploads/asset/attachment/7579932/ello-optimized-0ed2a1e1.jpg)
![Obraz przedstawia dwa zdjęcia kobiety w niebieskich spodniach, kolorowej bluzce, trzymającej granatową torebkę. Zdjęcie po prawej to portret kobiety w ciemnych okularach.](https://assets0.ello.co/uploads/asset/attachment/7579934/ello-optimized-22a17c4e.jpg)
![Zdjęcie przedstawia sylwetkę kobiety w niebieskich spodniach, kolorowej bluzce. Kobieta podnosi nogę do góry, widzimy jej żółty but. Na zdjęciu widnieje czarny napis i graficzne elementy.](https://assets1.ello.co/uploads/asset/attachment/7579936/ello-optimized-5fcdfac1.jpg)
![Zdjęcie przedstawia profil kobiety ubranej w kolorową bluzkę. Kobieta trzyma w ręku granatową torebkę, w tle widać pozostałe postaci w tej samej bluzce. Tło zmienia kolor.](https://assets1.ello.co/uploads/asset/attachment/7579931/ello-optimized-a9e25da4.gif)

* spodnie: Zara; body: Zara; torebka: wzór; okulary: Zara; kolczyki: Stradivarius; buty: Stradivarius

## Colorful Classic

Spódnicę 7/8 w kolorowe pasy (w nieco folkowym wydaniu) zestawiam z białą koszulą z falbanami przy rękawach. Do tego srebrne klapki w typie ‘mules’ (ten rodzaj buta wywodzi się z XVI wieku, kiedy to stanowił rodzaj ‘kapci’, obuwia noszonego tylko i wyłącznie w domu) i torebka na łańcuszku. Nieoczywista klasyka na co dzień i od święta.

![Zdjęcie przedstawia sylwetkę kobiety w kolorowej spódnicy i białej bluzce. Kobieta ma długie warkocze i srebrne buty.](https://assets1.ello.co/uploads/asset/attachment/7579938/ello-optimized-5e54ddcc.jpg)
![Zdjęcie przedstawia kobietę w białej bluzce, która trzyma białą torebkę. Dookoła widzimy graficzne elementy.](https://assets1.ello.co/uploads/asset/attachment/7579939/ello-optimized-20986894.jpg)
![Zdjęcie przedstawia kobietę w warkoczach w nienaturalnej pozie. Dookoła widzimy graficzne elementy.](https://assets0.ello.co/uploads/asset/attachment/7579941/ello-optimized-573ea86c.jpg)

* Spódnica: Stradivarius; koszula: Zara; buty: Mango; torebka: Sabrina Pilewicz (model Palermo); kolczyki: Stradivarius

## Casual Stripes

Te spodnie to mój HIT! Wygodne, bawełniane ‘paper bag’ w najmodniejsze poziome paski. Optycznie wydłużają nogi. Do tego wystarczy t-shirt w jednym kolorze (u mnie pastelowy fiolet) lub z charakterystycznym logo (logomania nadal w trendach!). Dla przełamania delikatnej całości dopełniam stylizację bogato zdobioną drapieżną torebką niczym od Versace.

![Obraz przedstawia dwa zdjęcia kobiety w spodniach w paski i fioletowej koszulce. Zdjęcie z lewej strony przedstawia mniejszej wielkości kadr.](https://assets2.ello.co/uploads/asset/attachment/7579942/ello-optimized-f1b76316.jpg)
![Obraz przedstawia dwa zdjęcia. Z lewej strony widzimy profil kobiety w warkoczach, z prawej sylwetkę kobiety w spodniach w paski, fioletowej koszulce z torebką w ręce.](https://assets0.ello.co/uploads/asset/attachment/7579944/ello-optimized-0e3977f2.jpg)
![Zdjęcie przedstawia kobietę w nienaturalnej pozie. Kobieta ma na sobie spodnie w paski i jasno-fioletową koszulkę.](https://assets2.ello.co/uploads/asset/attachment/7579945/ello-optimized-5d3cb628.jpg)

* Spodnie: Stradivarius; T-shirt: Reserved; torebka: River Island; zegarek: Timex; kolczyki: Stradivarius

---------------------

stylizacja, zdjęcia, retusz, makijaż: Sztuka Uniwersalna

fryzura: Miriam Czakon @czeszesie