---
title: Kamp [moodboard]
date: 2018-10-31 12:29:00 +01:00
categories:
- Sztuka dla Sztuki
tags:
- moodboard
- kamp
- camp
- sztuka
---

Susan Sontag jako pierwsza podjęła próbę zdefiniowania zjawiska Kampu. W swoich ‘Notatkach o kampie’ z 1964 roku opisuje go jako sposób patrzenia na świat sztuki. ‘Kamp jest tkliwym uczuciem...’, jest akceptacją tego, co ludzkie. Estetyka niejednoznaczna, trudna do zdefiniowania, jednak pozostająca w pewnych kręgach – kultury gejowskiej, przesadnej teatralności, hermafrodytyzmu. Kamp odnajdujemy również w przedmiotach – tych przerysowanych, nienaturalnych, zbyt męskich, albo zbyt kobiecych. Kamp czerpie z kiczu, jednak kiczem nie jest. Zdaniem Sontag dziedziny taki jak balet czy opera są przesiąknięte kampem, ponieważ żadna z tych form ‘nie potrafi zdać sobie sprawy z komplikacji ludzkiej natury’. Doszukiwanie się głębszego sensu w Jeziorze Łabędzim jest stratą czasu, ponieważ utwór ten służyć ma jedynie cieszeniu nas. 

Jesteśmy w stanie wymienić pewne zjawiska, okresy z przeszłości, które miały zasadniczy wpływ na ukształtowanie się kampu:

* sztuka prerafaelitów; hermafrodytyzm
* moda kobieca lat 20-tych; szale z piór ‘boa’; cukierkowa kolorystyka
* styl rokoko
* secesja
* powieści gotyckie z XVIII wieku

Cechy Kampu:

* sztuczność, przerysowanie
* upodobanie do tego, co odbiega od normy
* mieszanie kultury wysokiej z kulturą popularną
* ironia, sarkazm, specyficzny rodzaj ‘humoru’
* kolażowość; łączenie skrajnych kategorii pozornie niepasujących do siebie

Prawdziwy kamp jest celowy i przemyślany. 

![Obraz przedstawia cztery fotografie na zielono-różowym tle. Widzimy postać z brodą i dwa zdjęcia z przedstawienia baletowego.](https://assets1.ello.co/uploads/asset/attachment/8418254/ello-optimized-24fdcf06.jpg)
![Obraz przedstawia trzy fotografie postaci kobiecych na różowo-żółtym tle.](https://assets0.ello.co/uploads/asset/attachment/8418257/ello-optimized-c0a156a7.jpg)
![Obraz przedstawia trzy fotografie na różowo-niebieskim tle. Widzimy rzeźbę znanego artysty, oraz czarno-białe kadry z filmu.](https://assets1.ello.co/uploads/asset/attachment/8418259/ello-optimized-ebcfaccd.jpg)
![Obraz przedstawia dwie figurki małpek i jedno zdjęcie na niebiesko-różowym tle. Na zdjęciu widzimy postać otoczoną kwiatami.](https://assets1.ello.co/uploads/asset/attachment/8418260/ello-optimized-bb903f23.jpg)
![Obraz przedstawia trzy fotografie. Są to dzieła artystów z różnych okresów. Całość na różowo-fioletowym tle.](https://assets2.ello.co/uploads/asset/attachment/8418262/ello-optimized-1ecd6358.jpg)
![Obraz przedstawia pięć zdjęć na fioletowym tle. Widzimy postaci kobiece.](https://assets0.ello.co/uploads/asset/attachment/8418264/ello-optimized-95caa4de.jpg)
![Obraz przedstawia dzieło znanego artysty, oraz obszerny opis. Wszystko na fioletowym tle.](https://assets0.ello.co/uploads/asset/attachment/8418266/ello-optimized-334de995.jpg)