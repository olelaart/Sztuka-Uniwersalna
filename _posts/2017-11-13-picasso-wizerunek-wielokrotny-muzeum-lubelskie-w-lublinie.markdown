---
title: "„Picasso – wizerunek wielokrotny” Muzeum Lubelskie w Lublinie"
date: 2017-11-13 19:32:00 +01:00
categories:
- Sztuka dla Sztuki
---

Z tą ekspozycją wiązałam dość duże nadzieje. Pablo Picasso na Zamku w Lublinie! Największa taka wystawa (ostatnia wystawa Picassa w tym mieście miała miejsce w 1969 r.), ukazująca ponad 300 dzieł, większość miała przeżyć swój pierwszy raz ‘oko w oko’ z lubelska publicznością. Okazy pochodzące z prywatnych kolekcji, jak i z pierwszego na świecie, powstałego jeszcze za życia mistrza, muzeum jemu poświęconemu - Musee Picasso Antibes(http://www.antibes-juanlespins.com/culture/musee-picasso). ‘Ekspozycja ukaże różnorodność tematów i technik stosowanych przez Picassa’ przeczytamy na stronie Muzeum Lubelskiego. Czy aby na pewno? Jakie są moje wrażenia po obejrzeniu wystawy przeczytacie w dzisiejszym poście.

## Przestrzeń i światło

Wchodzimy na wystawę razem z mamą. W wejściu wita nas sympatyczna Pani wyjaśniająca gdzie mamy się kierować i co znajdziemy na poszczególnych piętrach. Wspomina także, że zaraz za rogiem czeka na nas możliwość odwzorowania poszczególnych prac Picassa na kalce przy użyciu kolorowych kredek. Idziemy zatem. Na początku światło jest nieco przygaszone, co stwarza tajemniczy klimat. Mijamy ceramiczne talerze ozdobione ręką artysty, niesamowite kolory przykuwają wzrok. Picasso pozostał bardzo płodnym artystą przez całe swoje życie i działał na wielu polach sztuki – od ceramiki przez rzeźbę, grafikę, rysunek, malarstwo. Znajdujemy kącik, w którym na podświetlonym stole znajdują się wydruki prac, obok leża kredki i kalki. Przez chwilę zamieniamy się w dzieci i odrysowujemy z precyzją i zaangażowaniem. Rysunków jednak nie zabieramy ze sobą, zostawiamy na półce i idziemy dalej.
W kolejnej sali wita nas pokaźny zbiór grafik. Głównie są to litografie monochromatyczne i barwne, akwaforty oraz akwatinty. Pomimo tego, że prace są świetne, niewiele udaje nam się zobaczyć, a wszystko za sprawą światła… Całość ekspozycji jest bardzo słabo oświetlona, co zauważają także odwiedzający obok nas i również narzekają na zastaną sytuację. Moja mama z wielką dokładnością ogląda ‘Suitę Vollarda’, w której to królują wątki antyczne. Jesteśmy zmuszone bardzo mocno wytężać wzrok, ale pomimo tego fascynuje nas wielokrotnie poruszany przez Picassa temat rodziny cyrkowców i świata torreadorów. Prace o wspomnianej tematyce umiejscowione zostały pośrodku korytarza na specjalnie skonstruowanych stelażach przypominających kubistyczne rzeźby. Są one również większych formatów (ok. A3,B3) niż te zawieszone na ścianach (ok. A5). Fascynacja jednak przemija, kiedy spotykamy się z kolejnym utrudnieniem dotyczącym kontemplacji dzieł. Wszystkie prace prezentowane są za szybą, a co za tym idzie, jeśli odpowiednio wysoko zostaną one zawieszone, osoby o niższym wzroście zamiast zobaczyć pracę dostrzegą jedynie refleksy światła odbijające się w szkle. Niestety, bardzo zawiodłam się na organizacji przestrzennej tej ekspozycji. Wystawa bowiem powinna nie tylko być zbiorem prac, ale przede wszystkim przestrzenią umożliwiającą odwiedzającym najlepsze doświadczenie owych dzieł. W tym wypadku ta kwesta została zupełnie zaniedbana, albo w ogóle nie dostrzeżona. Szkoda.

![Na zdjęciu widzimy trzymaną przez kogoś kartkę papieru z rysunkiem, w tle mocne światło.](https://assets1.ello.co/uploads/asset/attachment/6511870/ello-optimized-8332e89c.jpg)
![Zdjęcie jest mocno zaciemnione, widzimy dłoń trzymającą kubek z kredkami, w tle mocne światło.](https://assets1.ello.co/uploads/asset/attachment/6511877/ello-optimized-e74c582c.jpg)
![Zdjęcie przedstawia kobietę z krótkimi włosami oglądającą obraz Pabla Picassa.](https://assets0.ello.co/uploads/asset/attachment/6511882/ello-optimized-7650857d.jpg)
![Zdjęcie przedstawia jedną z grafik znanego artysty Pabla Picassa. Grafika przedstawia portret kobiety.](https://assets2.ello.co/uploads/asset/attachment/6511890/ello-optimized-457d8010.jpg)

## Piętro II

Na drugim piętrze ciąg dalszy. Światło zdaje się być trochę mocniejsze. Ciemne ściany z niewielkich rozmiarów pracami, które są reinterpretacją słynnego dzieła hiszpańskiego malarza Diego Velázquez’a ‘Las Meninas’, czyli ‘Panny dworskie’. Jest to seria 58 prac, które Pablo Picasso namalował w 1957 r. Znajdują się obecnie w [Museo Picasso](http://www.museupicasso.bcn.cat/) Barcelonie i jest to jedyna kompletna seria obrazów, która zachowała się w całości. Chwila, chwila. Skoro, prace są w Barcelonie, to z czym mamy do czynienia na wystawie, na której się znajdujemy? Otóż z wydrukami… Tak, wydruki niewielkich rozmiarów zostały umieszczone w ramkach i powieszone na ścianie. Niekiedy ukazują one fragmenty, zbliżenia, detale poszczególnych prac z cyklu. Drugie piętro przeszłyśmy zdecydowanie szybciej od pierwszego.

![Zdjęcie przedstawia rysunek kobiety podpierającej głowę ręką.](https://assets2.ello.co/uploads/asset/attachment/6511885/ello-optimized-795df6ec.jpg)
![Zdjęcie przedstawia dwie prace wykonane w technice graficznej, powieszone na czarnej ścianie.](https://assets1.ello.co/uploads/asset/attachment/6511896/ello-optimized-fea2288d.jpg)
![Zdjęcie przedstawia serię siedmiu prac zawieszonych na białej ](https://assets1.ello.co/uploads/asset/attachment/6511900/ello-optimized-0e903f20.jpg)

## Pikasy
