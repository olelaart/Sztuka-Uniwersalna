---
title: Prymitywizm (sztuka naiwna) [moodboard]
date: 2019-02-07 17:17:00 +01:00
categories:
- Sztuka dla Sztuki
tags:
- moodboard
- prymitywizm
- sztuka naiwna
- rousseau
- gauguin
- nikifor
- dwurnik
---

Prymitywiści to artyści niewykształceni, nieprofesjonalni, uprawiający sztukę naiwną. Ich dzieła przypominają często malunki dzieci, są niezgrabne, zdeformowane, tworzone w prostej technice. Tematyka ‘obrazów prymitywnych’ dotyka życia codziennego, lecz odwołuje się również do przestrzeni magicznej i symbolicznej. 

W erze impresjonizmu nastąpił pewien przełom w sposobie postrzegania sztuki. Sztuka ludów prymitywnych, dzieci, osób niewykształconych, malarzy nieprofesjonalnych została uznana za wartościową. Była bowiem ‘nieskażona przez intelekt’, szczera, czysta, pozbawiona akademickiej maniery. Salon Artystów Niezależnych powstały w 1884 roku, gdzie pokazywano prace ‘odrzucone’, stał się furtką do postrzegania prac prymitywistów w pochlebny sposób. Na wystawach tych bowiem prac  nie oceniali członkowie ‘wykształconego’ jury, lecz otwarta publiczność. 

Pierwszym, cieszącym się dużym uznaniem prymitywistą był Henri Rousseau, zwany Celnikiem. Rozpoczął swoją malarską karierę w wieku 41 lat, wcześniej pracował jako urzędnik. Henri za młodu niczym się nie wyróżniał, nigdy nie zdał matury. Jego dzieła malowane są z niezwykłą precyzją i przywiązaniem do szczegółu. Często przedstawiają bogata roślinność oraz zwierzęta. Zasłynął wystawiając dwie swoje prace na Salonie Jesiennym, zaraz obok prac Matisse’a i Braque’a.


**Cechy sztuki naiwnej:**

* tworzona przez artystów nieprofesjonalnych, niewykształconych, ale także dzieła stylizowane na takie
* niezgrabna, często błędna perspektywa
* prosta, niewyszukana technika
* skrajnie subiektywny punkt widzenia
* niewyszukane kolory, ‘prosto z tubki’
* tematyka codzienna
* symbolizm
* przywiązanie do szczegółu

![Obraz przedstawia trzy zdjęcia obrazów znanego artysty na jasno-niebieskim tle.](https://assets2.ello.co/uploads/asset/attachment/9012795/ello-optimized-b5c3f82a.jpg)
![Obraz przedstawia trzy zdjęcia. Na dwóch z nich widzimy modelki w strojach na wybiegu. Na pozostałym widzimy obraz znanego artysty. Całość na jasno-niebieskim tle.](https://assets1.ello.co/uploads/asset/attachment/9012797/ello-optimized-76d3886b.jpg)
![Obraz przedstawia trzy zdjęcia kolorowych dzieł artystów. Całość na jasno-niebieskim tle. ](https://assets2.ello.co/uploads/asset/attachment/9012805/ello-optimized-321cda25.jpg)
![Obraz przedstawia trzy fotografie kolorowych dzieł artystów na błękitnym tle.](https://assets2.ello.co/uploads/asset/attachment/9012808/ello-optimized-f98cb807.jpg)
![Obraz przedstawia pięć zdjęć na błękitnym tle. Na czterech z nich widzimy obrazy znanego artysty. Piąte zdjęcie przedstawia siedzącą postać w zimowej scenerii.](https://assets2.ello.co/uploads/asset/attachment/9012814/ello-optimized-0f4792ed.jpg)
![Obraz przedstawia dwa zdjęcia obrazów znanych artystów. Całość na błękitnym tle.](https://assets2.ello.co/uploads/asset/attachment/9012819/ello-optimized-d946bd5b.jpg)
![Obraz przedstawia trzy zdjęcia. Na jednym z nich widzimy postać w czarnej masce, na dwóch pozostałych widnieją obrazy znanych malarzy.](https://assets2.ello.co/uploads/asset/attachment/9012826/ello-optimized-8cbba6c5.jpg)
![Obraz przedstawia dwa zdjęcia znanych obrazów. Całość utrzymana w niebieskiej tonacji.](https://assets1.ello.co/uploads/asset/attachment/9012828/ello-optimized-5b4e9113.jpg)
![Obraz przedstawia ciemne napisy na jasno-niebieskim tle.](https://assets0.ello.co/uploads/asset/attachment/9012833/ello-optimized-599da5a7.jpg)