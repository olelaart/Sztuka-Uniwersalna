---
title: Socrealizm [moodboard]
date: 2018-03-08 18:33:00 +01:00
categories:
- Sztuka dla Sztuki
tags:
- socrealizm
- moodboard
- inspiracje
- kreacja
- sztuka
- artysta
---

![Obraz przedstawia trzy zdjęcia obrazów znanych artystów na bordowym tle.](https://assets0.ello.co/uploads/asset/attachment/7293439/ello-optimized-cd0adf89.jpg)
![Obraz przedstawia cztery fotografie, widzimy obraz i trzy zdjęcia budowli, całość na bordowym tle.](https://assets0.ello.co/uploads/asset/attachment/7293447/ello-optimized-c4af0aff.jpg)
![Obraz przedstawia fotografie modelek na wybiegu podczas pokazu mody. Całość na bordowym tle.](https://assets1.ello.co/uploads/asset/attachment/7293450/ello-optimized-c34345a7.jpg)
![Obraz przedstawia trzy plakaty propagandowe na bordowym tle.](https://assets0.ello.co/uploads/asset/attachment/7293451/ello-optimized-f4117fab.jpg)
![Obraz przedstawia fotografię Pałacu Kultury i Nauki w Warszawie. Zdjęcie umieszczone na bordowym tle.](https://assets0.ello.co/uploads/asset/attachment/7293453/ello-optimized-950578f1.jpg)
![Obraz przedstawia trzy fotografie budynków umieszczone na bordowym tle.](https://assets2.ello.co/uploads/asset/attachment/7293457/ello-optimized-97e839ed.jpg)
![Obraz przedstawia dwie fotografie budowli i jedno zdjęcie rysunku. Całość na bordowym tle.](https://assets0.ello.co/uploads/asset/attachment/7293463/ello-optimized-99998996.jpg)
![Obraz przedstawia zdjęcie rysunku i obrazu znanego artysty. Całość na bordowym tle.](https://assets2.ello.co/uploads/asset/attachment/7293465/ello-optimized-36072e78.jpg)
![Obraz przedstawia fotografię wnętrza wypełnionego różnymi rzeźbami i obrazami. Pod zdjęciem na bordowym tle widnieje opis.](https://assets2.ello.co/uploads/asset/attachment/7293466/ello-optimized-899bab3b.jpg)

Kiedy mówimy o kierunkach, nurtach w sztuce zazwyczaj mamy do czynienia z szeregiem cech dzieła,
które kształtują się, dojrzewają na przestrzeni czasu. Nurty w sztuce to odpowiedź na sytuację w
świecie sztuki, to komentarz na temat otaczającego nas świata jednego lub większej grupy artystów.
To także często indywidualny pogląd na sztukę danej jednostki. W wielu przypadkach rozwój kierunków
sztuki to ‘dzieło’ jednego artysty, który potrafił przekonać innych do swojego światoobrazu. To
‘dzieło’ człowieka, który zauważy oryginalne cechy i nazwie je za pomocą giętkiego języka swoich
wypowiedzi. Co raz zostanie nazwane, pozostaje.

Socrealizm jest czymś odmiennym od kierunku. W pewnym sensie kształtował się pod przymusem, wraz z
nadejściem władz komunistycznych. Nazwijmy go zatem ‘metodą twórczą’, jedyną słuszną metodą twórczą
w czasie rządów komunistycznych. Sztuka po roku 1934 miała bowiem służyć celom propagandowym, stać
się narzędziem partii. Maksim Gorki na Zjeździe Pisarzy Radzieckich w 1934 roku wypowiadał się na
temat dzieła sztuki – powinno ono posiadać realistyczną formę i socjalistyczną treść zgodną z ideami
marksizmu i leninizmu. Socrealizm był jednak pełen sprzeczności i niejasności. Główny temat stanowił
sojusz robotniczo-chłopski, równość klasowa, historia ruchu robotniczego. Artyści odmawiający
podporządkowania się założeniom jedynej, słusznej metody twórczej narażeni byli na represje.

Przyjrzyjmy się poszczególnym cechom charakterystycznym dla stylu socrealizmu:

1. Architektura miała ukazywać siłę i potęgę państwa. Budynki z tego czasu cechuje monumentalizm,
   przeskalowanie, symetria. Znajdziemy elementy zaczerpnięte z architektury klasycznej – kolumny,
   attyki, pilastry, ale też wzorce z amerykańskich drapaczy chmur (w stylu art déco lub
   neogotyckich). Olbrzymie place (np. Plac Centralny w Nowej Hucie w Krakowie) miały za zadanie
   skupiać życie społeczne mieszkańców.
2. Znaczne przeskalowanie dotyka również sztuki figuratywnej od malarstwa po rzeźbę. Postaci są
   monumentalne, o szerokich barkach, charakterystycznie ‘rozszerzonych’ sylwetkach. Twarze zdają
   się nie ukazywać emocji, ubrane w symetrycznie-geometryczną formę. Zazwyczaj spotykamy się
   tutaj z gestem potęgi, władzy, uniesionych ramionach jednoznacznie symbolizujących okrzyk
   ‘naprzód!’ czy ‘do boju!’.

Polecam odwiedzić [Muzeum Zamoyskich w Kozłówce](http://www.muzeumzamoyskich.pl/socrealizm).
Znajdują się tam spore zbiory 'socrealistycznych pozostałości'.

