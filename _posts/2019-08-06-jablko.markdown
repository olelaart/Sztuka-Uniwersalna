---
title: Jabłko
date: 2019-08-06 17:47:00 +02:00
categories:
- Sztuka dla Sztuki
tags:
- jabłko
- miłość
- uczucia
- sztuka miłości
---

![Fotografia przedstawia portret kobiety z szarymi włosami i rozmazaną ciemną pomadką na ustach.](https://assets1.ello.co/uploads/asset/attachment/10014909/ello-optimized-04e03c57.jpg)

To niesamowite, jak w mgnieniu oka stajemy się dla siebie obcy. Wczoraj
zdeklarowana miłość dziś juz nic nie znaczy, jest sfermentowanym jabłkiem. A przecież mogła być takim hamburgerem z makdonalda - świeża przez lata. Ale tak być nie mogło, tak by się nie stało, bo w przeciwieństwie do sztucznego smaku nasza miłość smakowała wykwintnie. Czasem ostro, czasem słodko, nigdy nudno. A, że czas leci... Jabłko chronione przed entropią przeżyje tylko w warunkach laboratoryjnych. Wybudowałeś takie laboratorium, nawet w nim mieszkałam przez trochę. Było sterylnie, pusto, cicho i smutno. Nikt nie smakował, nie wgryzał się w mój soczysty środek. A przecież tyle miałam do zaoferowania. Bogactwo smaków, należało tylko trochę chęci na szczypnięcie, nadgryzienie, polizanie. Zaraz by się okazało ile nas łączy. Lubiliśmy te same filmy, muzykę, śmialiśmy się wspólnie z mięsa, które serwuje nam dzisiejszy świat. A teraz jestem ogryzkiem. Zjedzona, lecz nie przez Ciebie. Przez wątpliwości, smutek i ból. I czasami się zastanawiam, czy jabłko świadome może być swych uczuć? Czy jabłko bywa smutne? Jeśli nie, to czemu wciąż czuję? Czy nadal jestem jabłkiem? Kim jestem? Kim jestem bez Ciebie?

![Obraz przedstawia dwa zdjęcia - portret kobiety, oraz zdjęcie ugryzionego jabłka.](https://assets1.ello.co/uploads/asset/attachment/10014911/ello-optimized-6ffe44e8.jpg)
![Fotografia czarno-biała przedstawia portret kobiety o intensywnej mimice twarzy.](https://assets1.ello.co/uploads/asset/attachment/10014914/ello-optimized-f4279ed8.jpg)
![Obraz przedstawia dwa zdjęcia - zdjęcie kobiety jedzącej owoc, oraz zdjęcie ugryzionego jabłka.](https://assets0.ello.co/uploads/asset/attachment/10014917/ello-optimized-ba1f7ec7.jpg)