---
title: Jabłko
date: 2019-08-06 17:47:00 +02:00
categories:
- Sztuka dla Sztuki
tags:
- jabłko
- miłość
- uczucia
- sztuka miłości
---

![Fotografia przedstawia portret kobiety z szarymi włosami i rozmazaną ciemną pomadką na ustach.](https://ello-direct-uploads.s3.amazonaws.com/uploads/13f28a54-4b73-4f7d-8a1d-1adb5f9a1334/ello-316f02eb-efca-4caf-b677-594b409e9d00.jpeg)

To niesamowite, jak w mgnieniu oka stajemy się dla siebie obcy. Wczoraj
zdeklarowana miłość dziś juz nic nie znaczy, jest sfermentowanym jabłkiem. A przecież mogła być takim hamburgerem z makdonalda - świeża przez lata. Ale tak być nie mogło, tak by się nie stało, bo w przeciwieństwie do sztucznego smaku nasza miłość smakowała wykwintnie. Czasem ostro, czasem słodko, nigdy nudno. A, że czas leci... Jabłko chronione przed entropią przeżyje tylko w warunkach laboratoryjnych. Wybudowałeś takie laboratorium, nawet w nim mieszkałam przez trochę. Było sterylnie, pusto, cicho i smutno. Nikt nie smakował, nie wgryzał się w mój soczysty środek. A przecież tyle miałam do zaoferowania. Bogactwo smaków, należało tylko trochę chęci na szczypnięcie, nadgryzienie, polizanie. Zaraz by się okazało ile nas łączy. Lubiliśmy te same filmy, muzykę, śmialiśmy się wspólnie z mięsa, które serwuje nam dzisiejszy świat. A teraz jestem ogryzkiem. Zjedzona, lecz nie przez Ciebie. Przez wątpliwości, smutek i ból. I czasami się zastanawiam, czy jabłko świadome może być swych uczuć? Czy jabłko bywa smutne? Jeśli nie, to czemu wciąż czuję? Czy nadal jestem jabłkiem? Kim jestem? Kim jestem bez Ciebie?

![Obraz przedstawia dwa zdjęcia - portret kobiety, oraz zdjęcie ugryzionego jabłka.](https://ello-direct-uploads.s3.amazonaws.com/uploads/cb68b911-8e98-4e27-97bc-37b712c69d60/ello-8f7249e0-e8ed-4a00-8a7c-57d4e7a4f29a.jpeg)
![Fotografia czarno-biała przedstawia portret kobiety o intensywnej mimice twarzy.](https://d324imu86q1bqn.cloudfront.net/uploads/asset/attachment/10004385/ello-optimized-b43c09d7.jpg)
![Obraz przedstawia dwa zdjęcia - zdjęcie kobiety jedzącej owoc, oraz zdjęcie ugryzionego jabłka.](https://ello-direct-uploads.s3.amazonaws.com/uploads/fc46e25e-5a13-4f3f-838a-445e78c7b4bf/ello-0b00e434-4072-4f89-b891-149d925ccb97.jpeg)