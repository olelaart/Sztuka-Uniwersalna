---
title: Make-up inspirowany obrazem. 'Tutti Frutti' by Helen_Frankenthaler
date: 2018-01-22 17:38:00 +01:00
categories:
- Sztuka Makijażu
tags:
- ekspresjonizm
- abstrakcyjny
- helen frankenthaler
- makeup
- makijaż
- dzieło
- obraz
- artysta
- art
- sztuka
---

Helen Frankenthaler – jedna z niewielu kobiet amerykańskiego malarstwa, która miała faktyczny wpływ na jego rozwój. Pionierka ‘color field painting’, rozszerzała możliwości malarstwa abstrakcyjnego odnosząc się w niebezpośredni sposób do figuracji i pejzażu. Imponuje i inspiruje do tej pory.

![Obraz przedstawia różnokolorowe plamy oraz zdjęcie oka w mocnym makijażu.](https://assets1.ello.co/uploads/asset/attachment/6960376/ello-optimized-f6c8c2b3.jpg)
![Obraz przedstawia plamy w kolorze czerwonym, pomarańczowym i żółtym oraz makijaż oka w tych samych barwach.](https://assets0.ello.co/uploads/asset/attachment/6960377/ello-optimized-093df884.jpg)

Urodziła się 12 grudnia 1928 roku w Nowym Jorku i tam też dorastała. Jej kariera zaczęła się w 1950 roku, kiedy to Adolph Gottlieb wybrał jej obraz ‘Plaża’ do zaprezentowania na wystawie pt.; ‘Piętnaście Nieznanych: Selekcji dokonali Artyści Galerii Kootz’. Pierwsza solowa wystawa Helen miała miejsce rok później w nowojorskiej Tibor de Nagy Gallery. W 1952 roku tworzy przełomowy dla ekspresjonizmu abstrakcyjnego obraz ‘Góry i morze’. Używa do tego swojej innowacyjnej techniki ‘wsiąkającej plamy’ - maluje na niezagruntowanym płótnie, pozwalając farbie swobodnie wniknąć w jego powierzchnie. Pracowała podobnie jak Jackson Pollock - rozkładając powierzchnie płótna na podłodze. Tańcząc dookoła niego ‘manipulowała’ plamą tworząc niesamowite kompozycje. Oprócz malarstwa na płótnie i papierze uprawiała także inne techniki – rzeźbę, ceramikę, tapiserię, grafikę warsztatową.

![Zdjęcie przedstawia zamknięte oczy w mocnym, kolorowym makijażu.](https://assets0.ello.co/uploads/asset/attachment/6960379/ello-optimized-657d8a69.jpg)

Jej obrazy przywodzą na myśl subtelność wiosennych pejzaży. Kolory rozmywają się w płaszczyznach plam i nigdy nie są kolorami mocno nasyconymi. Pokusiłabym się o określenie twórczości Helen ‘malarstwem wodnym’. Plamy przypominają różnokolorowe zbiorniki wodne widziane z perspektywy lotu ptaka. To kałuże odbijające promienie słońca, które każą nam się zatrzymać na chwilę i pomyśleć o pięknie. Wśród delikatnych pasteli znajdziemy też kompozycje o mocniejszej, dynamicznej energii. ‘Grey Fireworks’ z 1982 roku to burza. Na tle burzowego nieba szaleją błyskawice i różnokolorowe krople wody. ‘Into October’ z 1983 roku to typowy, jesienny klimat. Rudy kolor liści pokrywa wszystkie chodniki.

![Zdjęcie przedstawia młodą kobietę na zielonym tle w mocnym makijażu oczu. Z lewej strony widzimy niebieską plamkę na białym tle.](https://assets0.ello.co/uploads/asset/attachment/6960381/ello-optimized-6fb0b5fb.jpg)
![Zdjęcie przedstawia portret młodej kobiety w mocnym makijażu. Dookoła znajduje się ramka z geometrycznymi elementami.](https://assets2.ello.co/uploads/asset/attachment/6960383/ello-optimized-9fc89e7b.jpg)

Helen była niedosłowną malarką przyrody, a każda z jej kompozycji odkrywa przed nami pogodowe kaprysy i zmienność pór roku. Jak dobrze jest uświadomić sobie ile sztuki znajduje się zaraz obok nas i spojrzeć za okno w nieco ‘inny’, bardziej abstrakcyjny sposób.

![Obraz przedstawia kolorową kompozycję z lewej strony oraz fotografię damskich oczy z prawej strony.](https://assets3.ello.co/uploads/asset/attachment/6960386/ello-optimized-d9c64e3d.jpg)