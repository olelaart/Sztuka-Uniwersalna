---
title: Ekspresjonizm_abstrakcyjny [moodboard]
date: 2018-01-04 12:27:00 +01:00
categories:
- Sztuka dla Sztuki
tags:
- ekspresjonizm
- abstrakcyjny
- moodboard
- ekspresja
- abstrakcja
- szkoła nowojorska
- sztuka
- artysta
- kreacja
---

<olela-narrative>
Nazwa złożona z dwóch nazw – ekspresjonizm abstrakcyjny. Ekspresja (łac. exspressio – wyciskanie soku), czyli uzewnętrznienie, wyraz. Obecna od najmłodszych lat, często nieuświadomiona – ekspresja mimiki, ekspresja słowna, wszystkie gesty składające się na obraz naszych emocji i wewnętrznych przeżyć. Abstrakcja (łac. abstractio – oderwanie ), forma pozbawiona cech ilustracyjności, nieprzedstawiająca. W jednym zdaniu: ekspresjonizm abstrakcyjny to spontaniczny (w pewnym sensie również automatyczny/podświadomy) akt twórczy, łączący w sobie chęć samowyrażenia z antyfiguratywną estetyką. Termin ten dotyczy głównie tzw. „Szkoły Nowojorskiej”, gdzie w latach 40-tych XX wieku miał szansę zaistnieć pod wpływem nowoczesnego malarstwa europejskiego. W jej obrębie wyróżniamy główne nurty tj: 
* ‘action painting’ (tutaj znajdziesz moodboard, który przybliży temat) – malarstwo gestu. Słynne ‘chlapanie po płótnie’ Jacksona Pollocka. Odwołuje się do spontanicznej łaski tworzenia i podświadomej siły wyrazu artysty. 
* ‘color field painting’ - malarstwo płaszczyzn, którego królem jest Mark Rothko. Barwy rozpościerające swoją energię na wielkich płaszczyznach (polach) płótna. Kiedy stoi się przed dziełem w odpowiedniej odległości ma się wrażenie ‘zawłaszczenia’ przez dzieło, a pozornie jednolita płaszczyzna zaczyna wibrować i przybliża nas do swoistego rodzaju uczucia transcendencji.
</olela-narrative>

