---
title: Smaki_Jesieni_vol._1. Sałatka_z_białej rzepy_i_rzodkiewki.
date: 2017-09-16 18:51:00 +02:00
permalink: "/sztuka-gotowania"
categories:
- Sztuka Gotowania
tags:
- smak
- jesień
- przystawka
- sałatka
- sztuka
- talerz
- artysta
- kucharz
- kreacja
- kompozycja
---

<olela-narrative>
Jesień to czas, kiedy z lekkich letnich sałatek zaczynami przerzucać się na dania rozgrzewające. W końcu zima zbliża się wielkimi krokami. Imbir, chilli, kardamon – to zdecydowanie moje zimowe aromaty. A jesień? Zamyśliłam się chwile nad smakiem jesieni. Chciałam zrobić coś lekkiego, jednocześnie odchodząc od ogórkowych, orzeźwiających smaków lata, a nie dochodząc do ciężkich aromatów zimy.
</olela-narrative>

W ręce wpadł mi stary numer KukBuk’a (marzec/kwiecień 2015). Pamiętam, że jeszcze wtedy pracowałam w pewnej krakowskiej restauracji gotując wegańskie zupy. Zainspirowana przepisem Piotra Markowskiego dochodzę do wniosku, że jesień to dla mnie rzodkiewka – lekkie warzywo, ale o ostrym posmaku, brokuł, kalafior, cukinia, jabłka, no i oczywiście dynia. Dziś wyczarowałam jesienną przystawkę. Przepis znajdziecie poniżej.

![Zdjęcie przedstawia ciemny talerz na jasnym tle z perspektywy lotu ptaka. Na talerzu znajdują się warzywa, biały sos, zioła.](https://assets2.ello.co/uploads/asset/attachment/6234887/ello-optimized-033c3643.jpg)

<olela-narrative>

Składniki:

* biała rzepa
* rzodkiewka (ok 3 sztuki)
* brokuł
* mleczko kokosowe (ok 4 łyżki)
* migdały w płatkach (garść)
* kolendra świeża (garść)
* oliwa z wytłoczyn z oliwek (ok 3 łyżki)
* pieprz i sól do smaku

</olela-narrative>

Przygotowanie:

Brokuł gotuję w osolonej wodzie. Na suchej patelni prażę płatki migdałów, a później mielę na puder. Rzepę i rzodkiew kroję w drobne plasterki. Mleczko kokosowe redukuje przez chwilę na patelni. Ugotowanego brokuła blenduję na purée, doprawiam solą i pieprzem, a kolendrę miksuję razem z oliwą. Na talerz wylewam mleko kokosowe, w głowie wspominając wielkiego mistrza taszyzmu – Jackson'a Pollock'a. Układam rzepę i rzodkiew – tutaj wspomnienia nabierają geometrii Kandinsky’ego. Z boku nakładam odrobinę brokułowego purée, a całość dekoruję pudrem z migdałów, kolendrową oliwą i listkami kolendry. Takie proste, a takie pyszne! Smacznego!

![Zdjęcie przedstawia zbliżenie na ciemny talerz na jasnym tle. Na talerzu znajdują się warzywa, biały sos, zioła.](https://assets1.ello.co/uploads/asset/attachment/6234895/ello-optimized-24cdaed7.jpg)