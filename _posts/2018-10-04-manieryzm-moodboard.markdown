---
title: Manieryzm [moodboard]
date: 2018-10-04 10:03:00 +02:00
categories:
- Sztuka dla Sztuki
tags:
- moodboard
- manieryzm
- mannerism
- art
- sztuka
---

Manieryzm nie jest jednoznacznym stylem. Jest bardziej terminem określającym konkretne zjawiska w sztuce XVI wieku. Wraz z końcem epoki renesansu (ok. 1520 r.) we Włoszech pojawiają się tendencje przerysowanych gestów i sylwetek. Doskonałym, wręcz wzorcowym przykładem sztuki manieryzmu jest obraz ‘Madonna z długą szyją’ autorstw Parmigianino. Postaci na obrazie są nienaturalnie wydłużone i wygięte. Całość prawdopodobnie nawiązuje do hymnu maryjnego Collum tuum ut colonna (Twoja szyja jak kolumna) i stanowi alegorię dogmatu Niepokalanego Poczęcia.

Charakterystycznym artystą czasu manieryzmu jest El Greco, hiszpański malarz greckiego pochodzenia. Postaci o wydłużonych kształtach na obrazach mistrza ujawnia jedyny w swoim rodzaju gest pędzla. Kiedy patrzę na ‘Otwarcie piątej pieczęci Apokalipsy’ mam wrażenie jakby całość kompozycji stanęła w płomieniach. Zarówno przedstawione na płótnie ciała jak i pejzaż falują otoczone mocnym konturem. 

Sama nazwa ‘manieryzm’ wywodzi się z greckiego ‘maniera’, a w łacińskim ‘manus’ oznacza ‘ręka’. Maniera świadczy o indywidualnych cechach, stylu. Dziś słowo ‘maniera’ ma nieco bardziej pejoratywne zabarwienie, niż miało w wieku XVI. W tamtych czasach maniera była pożądana, oznaczała cechę dodatnią. 

Dzieło manierystyczne cechuje:

    • nienaturalne wydłużenie postaci, zachwiane proporcje postaci
    • ‘manierystyczne’, wyolbrzymione gesty
    • kompozycja dzieła jest nieraz ‘stłoczona’, zachwiana zostaje równowaga obrazu
    • wyraziste kolory
    • w rzeźbie: spiralny ruch postaci, bardzo mocny skręt ciał
    • w architekturze: dublowanie akcentów (dwie wieże, dwa dekoracyjne portale etc.)

![Obraz przedstawia dwa zdjęcia na beżowym tle. Zdjęcia przedstawiają obraz znanego artysty, oraz fotografię portretową.](https://assets2.ello.co/uploads/asset/attachment/8307655/ello-optimized-f9a0f25f.jpg)
![Obraz przedstawia dwa zdjęcia, na których widzimy ludzkie postaci. Całość na beżowym tle.](https://assets0.ello.co/uploads/asset/attachment/8307659/ello-optimized-5dd09087.jpg)
![Obraz przedstawia pięć fotografii na jasnym tle. Na czterech z nich widzimy modelki na wybiegu, jedna przedstawia portret mężczyzny.](https://assets2.ello.co/uploads/asset/attachment/8307661/ello-optimized-dcb2936c.jpg)
![Obraz przedstawia trzy fotografie. Na każdej z nich widzimy namalowany portret mężczyzny. Całość na jasno-beżowym tle.](https://assets2.ello.co/uploads/asset/attachment/8307662/ello-optimized-b7705a28.jpg)
![Obraz przedstawia trzy fotografie na beżowym tle. Na dwóch znajdują się postaci kobiece w kostiumach, na jednej rzeźba z marmuru.](https://assets2.ello.co/uploads/asset/attachment/8307663/ello-optimized-587b3df3.jpg)
![Obraz przedstawia cztery fotografie. Na pierwszej widzimy rzeźbę, na kolejnej obraz olejny znanego artysty, trzecia przedstawia postać kobiecą, a czwarta fragment architektoniczny.](https://assets1.ello.co/uploads/asset/attachment/8307667/ello-optimized-98fe9e62.jpg)
![Obraz przedstawia dwie fotografie budowli i opis na jasno-beżowym tle.](https://assets1.ello.co/uploads/asset/attachment/8307668/ello-optimized-71cbd56a.jpg)