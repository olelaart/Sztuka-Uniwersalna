---
title: STOP 2018 START 2019
date: 2018-12-28 15:24:00 +01:00
categories:
- Sztuka Ubioru
- Sztuka Makijażu
tags:
- stop
- '2018'
- start
- '2019'
- nowy rok
---

## STOP


Zatrzymaj się na chwilę. Stop. Usiądź wygodnie. Stop. Oddychaj. Stop. Wdech, wydech, wdech, wydech. Spokojnie przymknij powieki i spróbuj usłyszeć krew. Twoja krew krąży w naczyniach nieustannie. Dzień po dniu czerwony krążek przebiega maraton po trasie Twojego ciała. Usłysz jego tempo. Słuchanie wymaga skupienia. Na początku wydasz się sobie szumem. Postaraj się nie zatrzymywać myśli. Jeśli takie się pojawiają przepuść je dalej swobodnie, nie zatrzymuj się na żadnym wspomnieniu. Z czasem szum wyda Ci się coraz głośniejszy. Teraz weź głęboki wdech i przekieruj powietrze w konkretne miejsce w Twoim ciele. Niech to będzie miejsce, które odczuwasz na co dzień. Bolący prawy nadgarstek, czy plecy. Wraz z wydechem poczujesz to miejsce dokładniej. Mięśnie Twojego ciała powoli rozluźnią się, a do oczu zawita senność. Delikatne mrowienie w prawym palcu u stopy przypomni Ci o cielesności. Teraz powoli otwórz oczy i spójrz dookoła. Poznaj otoczenie na nowo. Uśmiechnij się do starej szafy, zauważ okruszki chleba na stoliku. Powtarzaj codziennie, aż zastaniesz spokój. 


![Fotografia przedstawia portret kobiety z zamkniętymi oczami na szarym tle.](https://assets2.ello.co/uploads/asset/attachment/8755970/ello-optimized-8b15b88b.jpg)
![Obraz przedstawia dwa zdjęcia kobiety w różowej bluzce na szarym tle. Zdjęcie z prawej strony obrócone jest do góry nogami.](https://assets2.ello.co/uploads/asset/attachment/8755971/ello-optimized-55c3b4be.jpg)

## START

Ostatnie dni starego roku mijają na refleksji, podsumowaniu setek minionych dni. Wspominam momenty pełne śmiechu, pamiętam o chwilach pełnych smutku. Patrząc wstecz mogę powiedzieć, że 2018 rok był dla mnie rokiem pracy. Pracowałam nad sobą, nad własnym projektem, w pełni zaangażowana w każdy jego najmniejszy aspekt. Byłam skupiona, zdyscyplinowana i zdeterminowana. Dzięki życzliwości ludzi wiem, że jestem we właściwym miejscu o właściwym czasie.

Wraz z nowym rokiem pora zatroszczyć się o umysł i ciało. Jeśli uda Ci się pogodzić te dwa aspekty odnajdziesz harmonię. Pamiętaj też o bliskich nie zapominając o sobie. Warto czasami zadzwonić do kogoś, czyjego głosu nie słyszało się długi czas. Nic nieznaczące ‘Co słychać?’ może w rzeczywistości znaczyć bardzo dużo. 

Równowagi zatem w nadchodzącym roku. 

2019 start. 

![Fotografia przedstawia kobietę w różowej bluzce i kolorowej spódnicy w paski. Kobiet trzyma się za głowę i ma zamknięte oczy.](https://assets0.ello.co/uploads/asset/attachment/8755976/ello-optimized-ec57df2f.jpg)
![Obraz przedstawia dwa zdjęcia kobiety w kolorowej spódnicy i różowej bluzce. Kobieta siedzi na szarym podłożu i ma zamknięte oczy.](https://assets1.ello.co/uploads/asset/attachment/8755982/ello-optimized-2a1c4979.jpg)


----------------

stylizacja:
bluzka: Zara; spódnica: Stradivarius; pierścionki: H&M, [Fruit Bijoux](http://www.fruit-bijoux.com/), unknown