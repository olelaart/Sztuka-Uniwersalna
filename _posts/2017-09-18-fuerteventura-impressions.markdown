---
title: Fuerteventura impressions
date: 2017-09-18 17:38:00 +02:00
categories:
- Sztuka dla Sztuki
tags:
- podróż
- wyspa
- fuerteventura
- sztuka
- szkic
- art
- kreacja
---

![Zdjęcie centralnie przedstawia roślinę z rodziny kaktusowatych, rosnącą w szarej glebie na tle jasnej ściany.](https://assets0.ello.co/uploads/asset/attachment/6235681/ello-optimized-4ab7553c.jpg)
![Zdjęcie przedstawia szkic wykonany tuszem z elementami kolażu. Z lewego górnego i prawego dolnego rogu wyrasta roślina, a elementy geometryczne są czerwone.](https://assets2.ello.co/uploads/asset/attachment/6242404/ello-optimized-dbcead22.jpg)

<olela-narrative>
Podobno
</olela-narrative>

Na początku była Atlantyda. Cudowna kraina, w której diamenty występowały tak często, jak warzywa czy zioła. Góry odgradzały ziemie od nieprzyjaznych wiatrów. Mieszkańcy żyli w harmonii z naturą i sobą nawzajem. Mierzyli do dwóch metrów wzrostu, oczy ich były niebieskie, a włosy jasne , dotknięte słońcem. Nie wiadomo jak znaleźli się na wyspie, gdyż powszechnie znany był ich wstręt do wody, nie potrafili także budować łodzi. Istnieje hipoteza, że byli potomkami jednego z odgałęzień Celtów, oni bowiem oraz plemiona germańskie odbywały odległe podróże jeszcze przed erą rzymską.

![Zdjęcie przedstawia plażę ze śladami odciśniętymi w piasku, w oddali widać wodę i góry.](https://assets1.ello.co/uploads/asset/attachment/6235695/ello-optimized-50fa876a.jpg)
![Zdjęcie przedstawia piasek z odciśniętymi śladami stóp.](https://assets0.ello.co/uploads/asset/attachment/6235697/ello-optimized-62f6ec60.jpg)
![Zdjęcie przedstawia piasek z odciśniętymi śladami stóp, po lewej stronie w oddali widać dwie sylwetki ludzkie.](https://assets0.ello.co/uploads/asset/attachment/6235698/ello-optimized-ca951166.jpg)
![Zdjęcie przedstawia krajobraz gór, w oddali widać wodę, a na pierwszym planie żółtą tabliczkę z czarnym znakiem wiewiórki.](https://assets0.ello.co/uploads/asset/attachment/6235700/ello-optimized-c11e111e.jpg)

Jean de Béthencourt dotarł do wybrzeży Wysp Kanaryjskich 1 czerwca 1402r i w zaledwie 4 lata zdobył Fuerteventurę, Lanzarotę, La Gomerę, El Hierro. Utworzone przez niego miasteczko Betancuria (istniejące do dziś) przez wiele lat było stolicą Fuerteventury. Pozostałe wyspy – Gran Canaria, La Palma i Teneryfa zostały podbite przez Alonso Fernández de Lugo . Liczne, krwawe walki doszczętnie zniszczyły kulturę i społeczeństwo Guanczów – niebieskookich blondynów, wysokich na dwa metry. Tak oto zginęły ostatnie, żywe dowody istnienia mitycznej krainy.

![Zdjęcie przedstawia pomnik mężczyzny z brązu, trzymającego włócznię, w ujęciu od dołu.](https://assets2.ello.co/uploads/asset/attachment/6242475/ello-optimized-d8a5d13e.jpg)
![Zdjęcie przedstawia połowę pomnika mężczyzny z brązu, trzymającego włócznię, w ujęciu od dołu](https://assets0.ello.co/uploads/asset/attachment/6242478/ello-optimized-c40dcdd8.jpg)
![Zdjęcie przedstawia dłoń pomnika mężczyzny wykonanego z brązu, a w tle górski krajobraz.](https://assets0.ello.co/uploads/asset/attachment/6242481/ello-optimized-480397f0.jpg)
![Zdjęcie przedstawia dwa pomniki mężczyzn z brązu, obaj trzymają w dłoniach włócznię.](https://assets1.ello.co/uploads/asset/attachment/6242483/ello-optimized-9531724e.jpg)

<olela-narrative>
Podobno
</olela-narrative>

Na Fuerteventurze mieszka 100 tysięcy ludzi, a 150 tysięcy kóz. Podczas naszej tygodniowej wyprawy kozy widziałam tylko dwa razy. W pomarańczowych skałach dostrzegłam o wiele więcej chartów kanaryjskich, gdyż na wyspie trwa sezon polowań na króliki. Owszem, próbowałam kozich serów, które przyznaje z ręką na sercu, były najpyszniejsze jakie w życiu jadłam. Kozy żywią się bowiem głównie ziołami i porostami. Sery dzięki temu mają posmak tymianku, migdałów, dzikiego miodu - Coś niesamowitego! Najlepiej smakują w połączeniu z dżemem figowym lub słodkim gofio (rodzaj mączki wyrabianej z uprażonych ziaren jęczmienia, kukurydzy i innych zbóż, która w połączeniu z wodą lub mlekiem daje konsystencje zbliżoną do chałwy). Udało nam się przywieźć trzy różne gatunki sera z lokalnej wytwórni. Żałuję, że nie kupiłam gofio, w Polsce jest je niesamowicie ciężko dostać. 

![Zdjęcie przedstawia górski krajobraz z zieloną rośliną na pierwszym palnie.](https://assets0.ello.co/uploads/asset/attachment/6242470/ello-optimized-49f44a2b.jpg)
![Zdjęcie przedstawia górę z drogą po środku, na tle niebieskiego nieba.](https://assets0.ello.co/uploads/asset/attachment/6242493/ello-optimized-03c9d495.jpg)
![Zdjęcie jest kolażem geometrycznych czerwono-niebieskich elementów z dwiema czarnymi liniami.](https://assets1.ello.co/uploads/asset/attachment/6242384/ello-optimized-247979b7.jpg)
![Zdjęcie jest kolażem geometrycznych elementów, na czerwonym tle, elementy są białe i niebieskie, a z lewej strony widzimy element roślinny.](https://assets2.ello.co/uploads/asset/attachment/6242412/ello-optimized-c8dd3711.jpg)
![Zdjęcie przedstawia żółto-biały budynek z szyldem na górze. Na pierwszym planie znajdują się rośliny w donicach i szklana balustrada.](https://assets2.ello.co/uploads/asset/attachment/6242502/ello-optimized-c7e3e36f.jpg)
![Zdjęcie przedstawia ulicę z białym budynkiem po prawej, na którego ścianie znajduje się mural przedstawiający dziewczynkę w pomarańczowej sukience z falbankami podlewającą kwiat w kształcie serca.](https://assets1.ello.co/uploads/asset/attachment/6242521/ello-optimized-753d42b0.jpg)
![Zdjęcie przedstawia ulicę, przy której stoi budynek o zielonych oknach i drzwiach, a na niebie są białe chmury.](https://assets2.ello.co/uploads/asset/attachment/6242514/ello-optimized-212ccd8b.jpg)
![Zdjęcie przedstawia ulicę, przy której z lewej strony stoją samochody i rosną palmy, w tle widać biały budynek.](https://assets1.ello.co/uploads/asset/attachment/6242506/ello-optimized-34aa198e.jpg)
![Zdjęcie przedstawia prawy bok mężczyzny siedzącego w samochodzie. Mężczyzna ma niebieski kapelusz na głowie, czerwoną koszulkę i okulary, a w tle widać palmy i niebieskie niebo.](https://assets0.ello.co/uploads/asset/attachment/6242503/ello-optimized-090a1c7e.jpg)
![Zdjęcie przedstawia drogę z żółtymi pasami, którą jadą samochody. Po bokach widzimy góry, a po prawej stronie żółty znak drogowy z liczbą 60.](https://assets1.ello.co/uploads/asset/attachment/6242527/ello-optimized-c8f56a61.jpg)


<olela-narrative>
Podobno
</olela-narrative>

Nazwa Fuerteventura pochodzi od mocno (fuerte) wiejących tu wiatrów (viento). Nic nie jest w stanie ich zatrzymać, gdyż wyspa w najwyższym punkcie ma zaledwie 807m wysokości. Bardziej wietrzna jest zachodnia strona wyspy, to istny raj dla surferów. Odbywają się tu Mistrzostwa Świata w Windsurfingu i Kiteboardingu.

![Zdjęcie przedstawia postać ubraną na biało w kapeluszu stojącą tyłem na plaży. W oddali z prawej strony widać budynki, a z lewej na niebie unoszą się latawce.](https://assets1.ello.co/uploads/asset/attachment/6242538/ello-optimized-0e2b067e.jpg)
![Zdjęcie przedstawia kolaż złożony z czarnych linii jednego niebiesko-czerwonego elementu w prawym górnym rogu.](https://assets0.ello.co/uploads/asset/attachment/6242392/ello-optimized-3c4cd600.jpg)

Czasami zdarza się też, że wiatry niosą ze sobą zjawiska, takie jak ‘kalima’. Mieliśmy okazję ją zobaczyć i doświadczyć w pierwsze dwa dni naszego pobytu na wyspie. Kiedy lądowaliśmy miałam wrażenie, że cały czas znajdujemy się w chmurze lub we mgle. ‘Kalima’ wiąże się z burzami piaskowymi nad Saharą i transportem pyłu przez wschodnie wiatry. To tak jakby ‘kanaryjski smog’. Pył zawieszony w powietrzu znacząco utrudnia widoczność, powietrze staje się suche, a temperatura wzrasta średnio do 40 stopni. Na szczęście furte vientos dość prędko uporały się z kalimą i prawdziwe kolory krajobrazów zaistniały na horyzoncie.


![Zdjęcie przedstawia samolot lecący nad piaszczystym krajobrazem. W oddali widać budynki.](https://assets0.ello.co/uploads/asset/attachment/6235691/ello-optimized-ab4b9031.jpg)
![Zdjęcie przedstawia samochód marki toyota stojący tyłem. W oddali widać góry.](https://assets2.ello.co/uploads/asset/attachment/6242487/ello-optimized-5c9f0b2a.jpg)
![Zdjęcie przedstawia ulicę z budynkami po bokach i samochodami stojącymi po bokach. Na ulicy z prawej strony widoczny jest cień osoby fotografującej.](https://assets1.ello.co/uploads/asset/attachment/6242526/ello-optimized-be05e84e.jpg)
![Zdjęcie przedstawia okrągłe okno przez które widać morze i skały.](https://assets2.ello.co/uploads/asset/attachment/6235686/ello-optimized-257bf96a.jpg)
![Zdjęcie przedstawia białe krzesła i stoliki stojące przy szklanej balustradzie tuż nad wodą.](https://assets1.ello.co/uploads/asset/attachment/6235684/ello-optimized-10f89506.jpg)


<olela-narrative>
Podobno
</olela-narrative>

Obecnie Fuerteventura jest zielona. Rozejrzałam się dookoła w poszukiwaniu owej flory. Dostrzegłam parę palm, których dominującym kolorem wcale nie był zielony, tylko coś, co jako malarz nazwałabym rozbieloną umbrą. Dalej mój wzrok napotkał aloes. No i tutaj rzeczywiście mam do czynienia z odcieniem zieleni, problem w tym, że zieleń ta nie jest zielenią nasyconą, nie krzyczy do mnie swoją soczystością, nie wywołuje nadprogramowej produkcji śliny w moich ustach, czy też dodatkowej porcji endorfin w mózgu. Ta zieleń też ma w sobie dużo bieli, świeci szarością. A może to wszystko przez afrykańskie słońce? Może to właśnie tak mocne światło sprawia, że widzę wszystko jak przez blendę. Szukam dalej.
