---
title: Secesja [moodboard]
date: 2018-08-09 12:13:00 +02:00
categories:
- Sztuka dla Sztuki
tags:
- secesja
- secessio
- art nouveau
- klimt
- schiele
- gaudi
- modernizm
- sztuka
---

Dekoracyjność, bogata ornamentyka abstrakcyjna lub roślinna, miękka falista linia to cechy stylu secesyjnego. Secesja europejska trwała od końca XIX wieku do pierwszego dziesięciolecia wieku XX i była wliczana w ramy modernizmu. Inspiracje czerpane ze sztuki japońskiej przeplatają się w swobodnych układach kompozycyjnych dając wrażenie płaszczyznowości. Łacińskie ‘secessio’ oznacza ‘oddalenie się, wycofanie’, co może świadczyć o pragnieniu wyjścia ponad dotychczasowe ramy sztuki i zbudowania nowych zasad. Wrażenie to podkreśla francuskie ‘art nouveau’, czyli ‘nowa sztuka’ – tak właśnie we Francji nazywano styl secesyjny. Secesja miała swój wyraz w malarstwie, grafice, architekturze, modzie, wystroju wnętrz. Można by powiedzieć, że jednym z jej założeń jest ‘zrównanie’ stylu w różnych dziedzinach sztuki.

Niekwestionowanym liderem secesji jest austriacki malarz Gustav Klimt. Artysta sięgał po niestandardowe techniki kreowania obrazów. Wykorzystywał szlagmetal do pokrycia określonych powierzchni płótna. Jego muzą była Emilie Flöge, którą uwiecznił na wielu swoich dziełach. Emilie Louise Flöge, utalentowana projektantka mody poznała malarza przy okazji ślubu swojej siostry Helene z Ernst’em Klimt’em - bratem Gustava. Nazywana austriacką Coco Chanel Emilie wraz z siostrami otworzyła salon mody w Wiedniu, który odwiedzali najznakomitsi goście. Była niezależną finansowo kobietą i nigdy nie wyszła za mąż. Z Gustavem łączyła ją bliska relacja, ale do końca nie wiadomo czy miała ona charakter miłosny czy przyjacielski. W 2008 roku John Galliano zaprezentował kolekcję Haute Couture dla Dior, w której modelki wyglądały jak wycięte z obrazów Klimt’a. Charakterystyczne fryzury stylizowane były na tę, którą nosiła sama Emilie. 

![Obraz przedstawia cztery zdjęcia na jasno-żółtym tle. Widzimy obrazy znanego artysty, modelkę w makijażu i usta.](https://assets1.ello.co/uploads/asset/attachment/8067664/ello-optimized-7f5e5cd5.jpg)
![Obraz przedstawia trzy zdjęcia modelek na wybiegu. Zdjęcia na jasno-żółtym tle.](https://assets2.ello.co/uploads/asset/attachment/8067666/ello-optimized-a2efa282.jpg)
![Obraz przedstawia cztery fotografie, z czego dwie to fotografie modelek w pozach, a dwie pozostałe przedstawiają prace znanego artysty.](https://assets0.ello.co/uploads/asset/attachment/8067669/ello-optimized-55b6dc3c.jpg)
![Obraz przedstawia cztery zdjęcia, z czego trzy są rysunkami, a jedno zdjęciem twarzy kobiety pomalowanej na biało-czarno.](https://assets2.ello.co/uploads/asset/attachment/8067670/ello-optimized-591b1b38.jpg)
![Obraz przedstawia trzy fotografie. Jedna z nich przedstawia witraż, dwie pozostałe obrazy znanego artysty. Całość na jasno-żółtym tle.](https://assets0.ello.co/uploads/asset/attachment/8067671/ello-optimized-9106f306.jpg)
![Obraz przedstawia trzy zdjęcia budowli i jedno zdjęcie krzesła. Całość na jasno-żółtym tle.](https://assets2.ello.co/uploads/asset/attachment/8067674/ello-optimized-51615a71.jpg)
![Obraz przedstawia fotografię budynku na jasno-żółtym tle i napisy.](https://assets0.ello.co/uploads/asset/attachment/8067675/ello-optimized-85ce8cdc.jpg)