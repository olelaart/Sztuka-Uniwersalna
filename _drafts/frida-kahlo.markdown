---
title: Frida Kahlo
date: 2019-09-10 19:32:00 +02:00
categories:
- Sztuka Makijażu
tags:
- frida kahlo
- frida
- kahlo
---

Siedem tygodni po osiągnięciu oświecenia Budda wygłosił nauki o czterech szlachetnych prawdach. W pierwszej z nich opisał trzy rodzaje cierpienia, które warunkują ludzkie istnienie. Każdy z nas doświadczył bólu z powodu choroby, śmierci (pierwszy rodzaj), cierpienia zmiany, którego źródłem jest przywiązanie (drugi rodzaj), oraz cierpienia wynikającego z niedostrzegania uwarunkowania wszystkich rzeczy (rodzaj trzeci). Ten ostatni jest cierpieniem w najsubtelniejszej formie. Nasze umysły przykryte są swojego rodzaju kotarami, które nie pozwalają na czyste doświadczanie istnienia. A gdyby tak porównać malarstwo do medytacji? Gdyby ta właśnie forma sztuki okazać się miała medytacją prowadzącą do ustania wszelkiego cierpienia? 


## Wypadek

W latach 20tych na ulicach Meksyku pojawił się nowy środek transportu – autobusy o drewnianej konstrukcji. Późnym popołudniem 1925 roku Frida jechała zatłoczonym autobusem do Coyoacán. Tego dnia padał deszcz i ulice były śliskie. Kiedy kierowca chciał skręcić jadący z naprzeciwka tramwaj niewyhamował i autobus dosłownie roztrzaskał się na kawałki. 
Kahlo doznała poważnych obrażeń. Metalowa poręcz przeszyła jej ciało na wskroś, na wysokości miednicy. W szpitalu Czerwonego Krzyża przeszła poważną operację (lekarze musieli zatamować krwotok, bo ktoś z pasażerów postanowił spróbować wyciągnąć pręt z ciała Fridy…).
Diagnoza brzmiała następująco: kręgosłup uszkodzony w kilku miejscach, prawa noga i stopa zmiażdżone, kilka żeber i obojczyk złamane, miednica pęknięta w trzech miejscach. 
Praktycznie całe ciało Fridy zostało umieszczone w gipsowym gorsecie. Przyszła artystka walczyła z okropnym bólem i strachem. Jej ojciec przeszedł załamanie nerwowe, a matka doznała szoku i na pewien czas zaniemówiła. Chorą opiekowała się siostra Matilde. W 1925 roku przykuta do łóżka namalowała swój pierwszy autoportret. Od tego momentu malarstwo stanie się praktycznie całym jej życiem…



Po kilkumiesięcznej rekonwalescencji Frida w końcu doszła do siebie. Niestety praktycznie przez całe życie będą towarzyszyć je nawroty przemieszczeń kręgów kręgosłupa i olbrzymi ból. Każdy taki nawrót oznaczał kolejne miesiące unieruchomienia w łóżku. Na specjalne zamówienie skonstruowano sztalugę pozwalającą Kahlo malować w pozycji leżącej. Oprócz pierwszych malarskich prób czytała ona również książki poświęcone wielkim artystom. Podziwiała mistrzów włoskiego renesansu Botticellego, Bronzina, sztukę prerafaelitów, Modiglianiego. 